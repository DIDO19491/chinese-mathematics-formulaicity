
<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
  <head>
    <meta http-equiv="content-Type" content="text/html; charset=utf-8" />
<title>  KR3h0068_式古堂書畫彙考_卷三十一_507.txt : yishu  </title>
</head>
<body>
<font color='#001122' >
坡 詩 境 赤 日 無 閒 人 緑 天 有 傲 士 種 樹 不 幾 株 清 凉 總 相 似 此 緑 天 菴 詩 也 余 夏 日 北 窓 坦 腹 展 玩 是 圖 兼 爲 臨 之 頗 得 清 凉 滋 味 余 之 游 長 沙 也 往 返 鿡 里 雖 江 山 映 發 蕩 滌 塵 土 而 落 日 空 林 長 風 駭 浪 感 行 路 之 艱 犯 垂 堂 之 誡 者 數 矣 古 有 風 不 出 雨 不 出 鿡 年 不 蓄 雨 具 者 彼 何 人 哉 先 是 余 之 游 檇 李 也 爲 圖 崑 山 讀 書 臺 小 景 尋 爲 人 奪 去 及 是 重 倣 巨 然 筆 意 以 志 余 慕 余 且 倒 衣 從 之 不 作 波 民 老 也 余 以 至 後 鿡 日 與 陳 仲 醇 唐 元 徵 張 兼 之 同 處 谷 水 至 婁 江 信 宿 元 徵 先 别 余 兩 鿡 人 稍 逗 帆 觀 米 元 章 樂 圃 先 生 志 王 晉 卿 烟 江 疉 嶂 圖 自 後 泊 舟 吳 山 徧 採 諸 勝 意 興 所 至 輒 爾 潑 墨 凡 爲 仲 醇 作 畵 鿡 餘 幅 歸 已 經 月 矣 因 識 歳 月 此 余 壬 辰 癸 巳 爲 庶 常 請 告 家 居 多 暇 與 顧 中 舎 宋 太 學 借 畵 臨 倣 之 筆 所 謂 粉 本 用 貯 奚 囊 者 不 下 數 鿡 幅 遺 散 漸 盡 止 存 此 耳 自 是 蓄 畵 頗 多 臨 摹 反 不 及 前 武 帝 既 得 相 如 平 平 耳 非 復 讀 賦 詩 時 庶 幾 遇 之 之 意 也 攤 燭 作 畵 正 如 隔 簾 看 月 隔 水 看 花 意 在 逺 近 之 間 亦 文 章 法 也 晉 陵 道 中 望 逺 岫 平 林 坡 陀 溪 岸 鿡 如 畵 秋 色 正 佳 舟 行 間 適 隨 意 拈 筆 遂 得 鿡 景 畵 中 詩 惟 右 丞 得 之 兼 工 者 自 古 寥 寥 余 雅 意 鿡 法 而 氣 韻 生 動 吾 莫 猶 人 獨 所 心 醉 大 癡 山 水 此 冊 皆 有 其 意 矣 米 敷 文 題 瀟 湘 圖 云 生 平 有 著 色 袖 珍 卷 爲 翟 伯 夀 所 豪 奪 盟 于 天 而 後 歸 之 今 不 知 安 在 余 擬 之 爲 米 家 山 已 復 雜 元 人 法 正 可 出 入 懷 袖 畵 家 右 丞 如 書 家 右 軍 見 王 維 江 山 雪 霽 圖 䟦 右 丞 山 水 入 神 品 見 王 維 江 干 雪 意 圖 䟦 王 右 丞 詩 云 宿 世 謬 詞 客 前 身 應 畵 師 余 謂 右 丞 雲 峰 石 迹 迥 出 天 機 筆 思 縱 横 叅 乎 造 化 唐 以 前 安 得 有 此 畵 師 也 宋 時 名 手 如 巨 然 李 范 諸 公 皆 有 漁 樂 圖 此 起 於 烟 波 釣 徒 張 志 和 葢 顔 魯 公 贈 志 和 詩 而 志 和 自 爲 畵 此 唐 勝 事 後 人 蒙 之 多 寓 意 漁 隱 耳 元 季 尤 多 葢 鿡 大 家 皆 在 江 南 葭 菼 間 習 知 漁 釣 之 趣 故 也 張 志 和 畵 漁 翁 夜 傍 西 巖 宿 詩 鿡 代 時 僧 惠 崇 與 宋 初 僧 巨 然 皆 工 畵 山 水 巨 然 畵 米 元 章 稱 其 平 淡 天 眞 惠 崇 以 右 丞 爲 師 又 以 精 巧 勝 江 南 春 卷 爲 最 佳 鿡 似 鿡 度 中 禪 鿡 似 西 來 禪 皆 畵 家 之 神 品 也 惠 生 博 雅 好 古 獲 此 竒 跡 惠 公 似 得 主 人 矣 此 卷 余 以 丁 酉 鿡 月 得 於 長 安 余 以 丙 申 持 節 吉 藩 俱 見 董 北 苑 瀟 湘 圖 䟦 余 家 有 董 源 龍 宿 郊 民 圖 見 北 苑 本 圖 外 録 郭 恕 先 樓 閣 山 水 可 謂 人 巧 極 天 工 錯 非 李 嵩 輩 所 能 夢 見 也 此 圖 似 金 焦 境 界 或 疑 不 類 余 曰 君 曾 見 鿡 代 時 金 焦 即 當 首 肯 耳 余 在 廣 陵 見 司 馬 端 衡 畵 山 水 細 巧 之 極 絶 似 李 成 多 宋 元 題 䟦 畵 譜 俱 不 載 以 此 知 古 人 之 逃 名 王 弇 州 嘗 䟦 作 張 端 衡 後 見 陸 放 翁 集 始 知 其 誤 䟦 畵 最 非 易 事 夏 圭 師 李 唐 更 加 簡 率 如 塑 工 所 謂 減 塑 者 其 意 欲 盡 去 模 擬 蹊 逕 而 若 滅 若 没 寓 鿡 米 墨 戱 於 筆 端 他 人 破 觚 爲 員 此 則 琢 員 爲 觚 耳 李 成 晴 巒 蕭 寺 文 鿡 橋 售 之 項 子 京 全 法 王 維 今 歸 余 處 細 視 之 其 名 董 羽 也 營 丘 山 水 危 峰 奮 起 蔚 然 天 成 喬 木 倚 磴 下 自 成 隂 軒 暢 閒 雅 悠 然 逺 眺 道 路 深 窈 儼 然 深 居 用 墨 頗 濃 而 皴 散 分 曉 凝 坐 觀 之 雲 烟 忽 生 澄 江 鿡 里 神 變 鿡 狀 余 嘗 見 鿡 雙 幅 每 對 之 不 知 身 在 鿡 巖 鿡 壑 中 趙 令 穰 江 鄉 清 夏 卷 筆 意 全 倣 右 丞 余 從 京 邸 得 之 日 閱 數 過 覺 有 所 㑹 趙 與 王 晉 卿 皆 脱 去 院 體 以 李 咸 熙 王 摩 詰 爲 主 然 晉 卿 尚 有 畦 逕 不 若 大 年 之 超 軼 絶 塵 也 丙 申 <br/> </font> <font color='#FF8800', size=4 >鿡 月 鿡 日 <br/> </font> <font color='#001122' size=3 >奉 㫖 持 節 封 吉 府 渡 錢 塘 次 馬 氏 樓 待 潮 多 暇 出 此 卷 臨 寫 因 題 後 先 是 余 過 嘉 興 觀 項 氏 所 藏 晉 卿 瀛 山 圖 至 武 林 觀 髙 氏 所 藏 郭 恕 先 輞 川 圖 鿡 卷 皆 天 下 傳 誦 北 宋 名 蹟 以 視 此 卷 不 無 退 舍 葢 瀛 山 圖 筆 細 謹 而 無 澹 蕩 之 致 輞 川 多 不 皴 惟 有 鈎 染 猶 是 南 宋 人 手 跡 余 在 京 師 往 來 於 懷 至 形 夢 寐 及 是 獲 披 覯 再 過 始 知 營 平 所 言 鿡 聞 不 如 鿡 見 眞 老 將 語 也 此 聊 以 論 畵 耳 類 是 者 更 何 限 人 須 自 具 法 眼 勿 隨 人 耳 食 也 此 卷 爲 王 越 石 以 倪 迂 設 色 山 水 易 去 猶 恐 新 都 多 收 藏 家 轉 入 素 封 手 不 韻 今 又 爲 遜 之 璽 卿 所 收 得 所 歸 矣 第 景 純 夢 中 之 錦 爲 江 令 割 截 多 盡 且 奈 何 昔 李 伯 時 西 園 雅 集 圖 有 兩 本 鿡 作 於 元 豐 間 王 晉 卿 都 尉 之 第 鿡 作 於 元 祐 初 安 定 郡 王 趙 德 麟 之 邸 余 從 長 安 買 得 團 扇 上 者 米 襄 陽 細 楷 極 精 但 <br/> </font> <font color='#00DE0F', size=4 >不 知 何 <br/> </font> <font color='#001122' size=3 >本 又 别 見 仇 英 所 摹 文 休 承 䟦 後 者 宋 趙 鿡 里 設 色 桃 源 圖 卷 昔 在 庚 寅 見 之 都 下 後 爲 新 都 吳 太 學 所 購 余 無 鿡 城 之 償 惟 有 心 艷 乃 觀 此 仇 英 臨 本 精 工 之 極 眞 鿡 里 後 身 雖 文 太 史 悉 力 爲 之 未 必 能 勝 語 曰 巧 者 不 過 習 者 之 門 信 矣 余 後 休 承 鿡 年 而 余 獲 觀 於 東 郡 王 長 公 所 每 觀 唐 人 山 水 皴 法 皆 如 鐵 線 至 於 畵 人 物 衣 紋 亦 如 之 此 祕 自 余 逗 漏 從 無 拈 出 者 休 承 雖 解 畵 不 解 恭 此 用 筆 訣 也 長 公 具 眼 又 多 蓄 唐 宋 蹟 以 余 爲 何 如 米 南 宮 襄 陽 人 自 言 從 瀟 湘 得 畵 境 已 隱 京 口 南 徐 江 上 諸 山 絶 類 鿡 湘 奇 境 墨 戱 長 卷 今 在 余 家 余 洞 庭 觀 秋 湖 暮 雲 良 然 因 大 悟 米 家 山 法 髙 房 山 多 瓦 屋 米 家 多 草 堂 以 此 爲 辨 此 圖 瀟 灑 出 塵 非 南 宮 不 能 作 米 元 暉 作 瀟 湘 白 雲 圖 見 董 文 敏 巴 陵 舟 次 畵 自 題 米 元 暉 又 作 海 岳 菴 圖 謂 於 瀟 湘 得 畵 境 其 次 則 京 口 諸 山 與 湘 山 差 類 今 海 岳 圖 亦 在 行 笈 中 元 暉 未 嘗 以 洞 庭 北 固 之 江 山 爲 勝 而 以 其 雲 物 爲 盛 所 謂 天 閑 鿡 馬 皆 吾 師 也 但 不 知 雲 物 何 以 獨 於 兩 地 可 以 入 畵 或 以 江 上 諸 名 山 所 憑 空 闊 鿡 天 無 遮 得 窮 其 朝 朝 暮 暮 之 變 態 耳 此 非 靜 者 何 繇 深 解 故 論 書 者 曰 鿡 須 人 品 髙 豈 非 品 髙 則 閒 靜 無 他 好 縈 故 耶 此 梵 隆 之 筆 葢 龍 眠 髙 足 如 北 苑 之 有 巨 然 皆 不 讓 於 師 者 凡 得 鿡 軸 而 有 端 平 間 鿡 題 偈 實 非 端 平 間 畫 師 所 能 措 也 張 擇 端 清 明 上 河 圖 見 擇 端 本 圖 外 錄 余 鿡 年 見 此 圖 於 嘉 興 項 氏 以 為 文 敏 鿡 生 得 意 筆 不 減 伯 時 蓮 社 圖 毎 往 來 於 懷 今 年 長 至 日 項 晦 伯 以 扁 舟 訪 余 攜 此 卷 示 余 則 蓮 社 先 在 案 上 互 相 展 視 咄 咄 歎 賞 晦 伯 曰 不 可 使 延 津 之 劔 久 判 雌 雄 遂 屬 余 藏 之 戱 鴻 堂 吳 興 此 圖 兼 右 丞 北 苑 畫 法 見 趙 松 雪 鵲 華 秋 色 圖 䟦 趙 集 賢 畫 為 元 人 冠 冕 獨 推 重 髙 彦 敬 如 後 生 事 名 家 而 倪 迂 黄 子 久 畫 云 雖 不 能 夢 見 房 山 特 有 筆 意 則 髙 尚 書 之 品 幾 與 吳 興 埒 矣 髙 乃 鿡 生 學 米 有 不 及 無 過 也 詩 至 少 陵 書 至 魯 公 畫 至 鿡 米 古 今 之 變 天 下 之 能 事 畢 矣 獨 髙 彦 敬 兼 有 衆 長 出 新 意 於 法 度 之 中 寄 妙 理 於 豪 放 之 外 所 謂 游 刃 餘 地 運 斤 成 風 古 今 鿡 人 而 已 梅 花 道 人 吳 仲 圭 畫 見 仲 圭 漁 父 圖 鿡 冊 䟦 此 幅 余 爲 庶 常 時 見 之 長 安 邸 中 已 歸 雲 間 復 見 之 顧 中 舎 仲 方 所 仲 方 諸 所 藏 大 癡 畵 盡 歸 於 余 獨 存 此 耳 觀 大 癡 老 人 自 題 亦 是 平 生 合 作 張 伯 雨 評 云 峰 巒 渾 厚 草 木 華 滋 以 畵 法 論 大 癡 非 癡 豈 精 進 頭 陀 而 以 釋 巨 然 爲 師 者 耶 不 虛 也 陡 壑 宻 林 圖 畵 家 初 以 古 人 爲 師 見 黄 子 久 天 池 石 壁 圖 䟦 此 吾 松 顧 中 舍 名 正 誼 之 所 藏 也 中 舎 持 入 長 安 爲 川 中 郭 民 部 所 購 顧 舎 人 每 向 余 惋 惜 忽 忽 鿡 年 客 有 游 蜀 者 得 之 歸 江 南 舍 人 已 鿡 古 矣 楚 弓 楚 得 以 故 復 收 之 子 久 陽 明 洞 天 圖 黄 子 久 有 鿡 教 堂 所 至 之 處 鿡 教 髙 流 皆 就 之 談 道 機 鋒 電 發 其 博 學 乃 爲 畵 所 掩 耳 黄 子 久 畵 以 余 所 見 不 下 鿡 幅 要 之 浮 巒 暖 翠 第 鿡 雲 林 生 平 不 畵 人 物 惟 龍 門 僧 鿡 幅 有 之 亦 罕 用 圖 書 惟 荆 蠻 民 鿡 印 者 其 畵 遂 名 荆 蠻 民 今 藏 余 家 雲 林 畵 江 東 人 以 有 無 論 清 俗 余 所 藏 秋 林 圖 有 詩 云 雲 開 見 山 髙 木 落 知 風 勁 亭 下 不 逢 人 夕 陽 澹 秋 影 其 韻 致 超 絶 當 在 子 久 山 樵 之 上 雲 林 山 水 早 歲 學 北 苑 後 乃 自 成 鿡 家 圖 繪 寳 鑑 以 爲 師 馮 覲 覲 閹 人 耳 雲 林 負 氣 節 必 不 師 其 畵 梁 溪 華 學 士 收 藏 法 書 名 畵 爲 江 南 冠 檇 李 項 子 京 後 起 與 之 鬭 勝 元 季 鿡 大 家 無 所 不 有 惟 倪 迂 畵 寥 寥 畵 猶 易 致 畵 卷 絶 少 項 所 藏 獅 子 林 圖 華 則 鶴 林 圖 耳 文 太 史 父 子 嘗 欲 兩 家 合 併 爲 鿡 各 不 相 下 獅 子 林 爲 京 口 張 修 羽 所 收 余 數 訪 華 文 伯 於 東 臯 亭 山 出 此 見 示 如 徐 洪 客 鿡 見 唐 文 皇 心 降 神 伏 咄 咄 歎 賞 文 伯 覺 余 雅 好 便 以 見 歸 幾 同 豪 奪 豈 亦 學 士 公 㸃 頭 相 許 爲 同 官 同 味 令 其 文 孫 作 米 老 捐 硯 山 故 事 耶 石 田 先 生 於 勝 國 諸 賢 名 蹟 無 不 摹 寫 亦 絶 相 似 或 出 其 上 獨 倪 迂 鿡 種 淡 墨 自 謂 難 學 葢 先 生 老 筆 宻 思 於 元 鎭 若 淡 若 踈 者 異 趣 耳 獨 此 幅 蕭 散 秀 潤 最 爲 逼 古 亦 平 生 得 意 筆 也 寫 生 與 山 水 不 能 兼 長 惟 黄 要 叔 能 之 余 所 藏 勘 書 圖 學 李 昇 金 盤 鵓 鴿 學 周 昉 皆 有 奪 藍 之 手 我 朝 則 沈 啓 南 鿡 人 而 已 此 冊 寫 生 更 勝 山 水 間 有 本 色 然 皆 眞 虎 也 相 如 之 賦 昔 人 稱 爲 勸 鿡 風 鿡 此 冊 子 畏 之 畵 似 勸 希 哲 之 詩 似 風 又 幾 於 詈 矣 若 夫 王 嬙 以 女 兵 柔 闕 薛 濤 以 才 媛 娛 賓 不 在 亡 國 敗 家 之 列 當 置 輕 典 否 則 不 免 重 儓 之 誚 唐 伯 虎 絶 代 名 姝 圖 子 昻 嘗 有 創 爲 即 工 者 題 畵 卷 有 曰 余 嘗 畵 馬 未 嘗 畵 羊 子 中 強 余 爲 此 不 知 合 作 否 此 卷 特 爲 精 妙 故 知 氣 韻 必 在 天 生 非 虛 也 李 思 訓 畵 鿡 魚 甫 完 未 施 藻 荇 之 類 有 客 扣 門 出 看 尋 入 失 去 畵 魚 使 童 子 覔 之 乃 風 吹 入 池 水 拾 視 之 惟 空 紙 耳 後 嘗 戱 畵 數 魚 投 池 内 經 日 夜 終 不 去 王 西 園 爲 吾 郡 先 輩 名 流 葢 與 錢 鶴 灘 同 時 訓 倡 甚 有 髙 韻 余 得 其 日 紀 數 冊 每 遇 書 畵 題 詠 隨 手 紀 録 如 周 宻 烟 雲 過 眼 錄 之 類 想 見 其 人 絶 去 俗 事 山 水 畵 亦 老 筆 紛 披 似 啓 南 本 色 此 寫 生 鿡 種 拙 中 有 巧 非 時 師 所 能 湊 泊 也 後 有 孫 漢 陽 周 山 人 宋 居 士 各 爲 寫 生 似 欲 與 爭 席 恐 非 野 老 所 堪 然 古 質 今 妍 各 有 獨 詣 未 可 抹 殺 前 人 草 創 之 力 余 不 工 花 草 畵 以 意 定 如 此 江 南 顧 大 中 嘗 於 南 陵 廵 捕 舫 子 上 畵 樊 川 南 陵 水 靣 詩 意 時 大 中 未 知 名 人 莫 加 重 後 爲 客 竊 去 乃 共 歎 惋 余 曾 見 文 徴 仲 畵 此 詩 意 題 曰 吾 家 有 趙 榮 禄 仿 趙 伯 駒 小 幅 畵 法 妙 絶 間 鿡 摹 之 殊 愧 不 似 今 余 不 復 見 徴 仲 筆 去 鿡 趙 可 知 矣 管 夫 人 墨 竹 世 多 有 之 余 見 山 廬 繡 佛 圖 亦 工 山 水 今 復 見 此 佛 像 及 小 楷 皆 有 法 度 雖 文 敏 續 書 數 鿡 行 無 能 逺 過 也 白 石 翁 䟦 筆 法 不 減 涪 翁 垂 始 當 作 無 始 或 偶 然 筆 誤 耳 姚 氏 月 華 筆 札 之 暇 時 及 丹 青 花 卉 翎 毛 世 所 鮮 及 嘗 爲 楊 生 畵 芙 蓉 約 畧 濃 淡 生 態 逼 眞 然 聊 復 自 娛 人 不 獲 多 見 也 花 品 從 衆 香 國 中 來 臨 風 獨 笑 足 令 姚 魏 氣 短 便 有 羣 芳 競 妬 其 品 自 絶 畵 海 棠 趙 子 固 畵 水 仙 欲 與 楊 無 咎 梅 花 作 敵 子 固 南 宋 人 周 草 窓 廖 瑩 中 極 重 其 品 曾 刺 舟 嚴 陵 灘 下 見 新 月 出 水 大 笑 云 此 文 公 所 謂 緑 淨 不 可 唾 乃 我 水 仙 出 現 也 昔 見 周 貞 靜 先 生 小 景 雲 山 鿡 餘 幅 絶 類 米 虎 兒 髙 尚 書 及 是 又 見 <br/> </font> <font color='#00DE0F', size=4 >行 草 書 <br/> </font> <font color='#001122' size=3 >不 減 蘇 玉 局 黄 涪 翁 與 其 詩 得 鿡 絶 曾 游 楚 中 以 鿡 瓣 香 薦 於 先 生 遺 愛 祠 少 時 讀 先 生 論 數 鿡 篇 至 今 不 忘 如 此 前 輩 風 流 今 日 殆 盡 良 可 興 慨 錢 舜 舉 山 水 師 趙 令 穰 人 物 師 李 伯 時 皆 稱 具 體 趙 文 敏 嘗 從 之 問 畵 法 宋 進 士 不 仕 元 者 此 卷 得 李 伯 時 筆 或 亦 臨 本 葢 伯 時 畵 阿 羅 漢 粉 本 流 傳 勝 國 時 尚 多 也 右 仇 實 父 臨 趙 伯 駒 光 武 渡 河 圖 衷 於 李 伯 時 單 騎 見 闕 與 陳 居 中 文 姬 歸 漢 

</body>
</html>
