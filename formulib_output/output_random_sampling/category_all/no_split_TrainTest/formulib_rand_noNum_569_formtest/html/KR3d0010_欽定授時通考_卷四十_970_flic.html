
<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
  <head>
    <meta http-equiv="content-Type" content="text/html; charset=utf-8" />
<title>  KR3d0010_欽定授時通考_卷四十_970.txt : nongjia  </title>
</head>
<body>
<font color='#001122' >
藉 轉 輪 皆 用 石 牛 犢 馬 駒 惟 人 所 使 蓋 鿡 牛 之 力 日 可 得 鿡 人 但 入 其 中 者 必 極 燥 之 榖 稍 潤 則 碎 斷 也 粱 秫 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >蜀 秫 黏 者 可 作 餌 不 黏 者 可 作 糕 煑 粥 可 濟 饑 莖 可 織 箔 編 席 夾 籬 供 㸑 稍 可 作 筅 帚 有 利 於 民 最 博 黍 稷 天 工 開 物 凡 攻 治 小 米 颺 得 其 實 舂 得 其 精 磨 得 其 碎 風 颺 車 扇 而 外 簸 法 生 焉 其 法 篾 織 為 圓 盤 鋪 米 其 中 擠 匀 揚 播 輕 者 居 前 簸 棄 地 下 重 者 在 後 嘉 實 存 焉 凡 小 米 舂 磨 揚 播 制 器 詳 見 稻 麥 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >黍 刈 後 乘 濕 即 打 則 稃 易 脫 遲 則 稃 著 粒 上 難 脱 黍 米 性 黏 可 作 餳 可 蒸 煑 為 糕 糜 稷 有 薄 殻 粒 米 稍 大 可 作 飯 麥 <br/> </font> <font color='#FF8800', size=4 >齊 民 要 術 <br/> </font> <font color='#001122' size=3 >大 小 麥 立 秋 前 治 訖 立 秋 後 則 蟲 生 蒿 艾 簟 盛 之 良 多 種 久 居 供 食 者 宜 作 劁 麥 倒 刈 薄 布 順 風 放 火 火 既 著 即 以 掃 帚 撲 滅 仍 打 之 如 此 者 夏 蟲 不 生 然 唯 中 作 麥 飯 與 麪 用 耳 又 瞿 麥 渾 蒸 曝 乾 舂 去 皮 米 全 不 碎 炊 作 飱 甚 滑 細 磨 下 絹 簁 作 餅 亦 滑 美 又 青 稞 麥 治 打 時 少 難 唯 伏 日 用 碌 碡 碾 磨 總 盡 無 麩 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >小 麥 實 居 殻 中 芒 生 殻 上 性 有 南 北 之 異 北 地 麥 晝 花 薄 皮 多 麪 食 之 宜 人 南 方 麥 夜 花 食 之 難 消 地 氣 使 然 也 大 麥 芒 長 殻 與 粒 相 黏 未 易 脫 小 麥 磨 麪 大 麥 堪 碾 米 作 粥 飯 煑 粥 甚 滑 磨 麪 作 醬 甚 甘 天 工 開 物 小 麥 收 穫 時 束 藁 擊 取 如 擊 稻 法 其 去 秕 法 北 土 用 颺 蓋 風 扇 流 傳 未 遍 率 土 也 凡 颺 不 在 宇 下 必 待 風 至 而 後 為 之 風 不 至 雨 不 收 皆 不 可 為 也 凡 小 麥 既 颺 之 後 以 水 淘 洗 塵 垢 淨 盡 又 復 曬 乾 然 後 入 磨 磨 大 小 無 定 形 大 者 用 肥 健 力 牛 曳 轉 其 牛 曳 磨 時 用 桐 殻 掩 眸 不 然 則 眩 暈 其 腹 繫 桶 以 盛 遺 不 然 則 穢 也 次 者 用 驢 磨 斤 兩 稍 輕 又 次 小 磨 則 止 用 人 力 推 挨 者 凡 牛 力 鿡 日 攻 麥 鿡 石 驢 半 之 人 則 强 者 攻 鿡 斗 弱 者 半 之 若 水 磨 之 法 其 詳 已 載 攻 稻 水 碓 中 制 度 相 同 其 便 利 又 鿡 倍 於 牛 犢 也 凡 牛 馬 與 水 磨 皆 懸 袋 磨 上 上 寛 下 窄 貯 麥 數 斗 於 中 陷 入 磨 眼 人 力 所 挨 則 不 必 也 又 凡 麥 經 磨 之 後 幾 番 入 羅 勤 者 不 厭 重 復 羅 匡 之 底 用 絲 織 羅 地 絹 為 之 湖 絲 所 織 者 羅 麪 鿡 石 不 換 若 他 方 黃 絲 所 為 經 鿡 石 而 已 朽 也 又 凡 麪 既 成 後 寒 天 可 經 鿡 月 春 夏 不 出 鿡 日 則 鬱 壊 為 食 適 口 貴 及 時 也 豆 天 工 開 物 凡 豆 菽 刈 穫 少 者 用 耞 多 而 省 力 者 仍 鋪 場 烈 日 曬 乾 牛 曳 石 趕 而 壓 落 之 凡 打 豆 耞 竹 木 竿 為 柄 其 端 錐 圓 眼 拴 木 鿡 條 <br/> </font> <font color='#00DE0F', size=4 >長 鿡 尺 許 <br/> </font> <font color='#001122' size=3 >鋪 豆 於 場 執 柄 而 擊 之 凡 豆 擊 之 後 用 風 扇 颺 去 莢 葉 篩 以 繼 之 嘉 實 灑 然 入 廩 矣 是 故 舂 磨 不 及 麻 磑 碓 不 及 菽 也 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >黑 豆 堪 食 用 作 豉 及 喂 牲 畜 黃 豆 稍 肥 可 食 可 醬 可 豉 可 油 可 腐 腐 之 滓 可 喂 猪 荒 年 人 亦 可 充 饑 油 之 滓 可 糞 地 萁 可 然 火 葉 名 藿 嫩 時 可 為 茹 縁 豆 可 作 粥 飯 煼 食 炒 食 水 泡 磨 為 粉 澄 濾 作 餌 蒸 糕 盪 皮 壓 索 為 食 中 要 物 脂 麻 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >取 油 以 白 者 為 勝 服 食 以 黑 者 為 良 雞 肋 篇 芝 麻 炒 焦 壓 榨 方 可 得 油 家 塾 事 親 油 生 笮 者 良 有 潤 燥 解 毒 止 痛 消 腫 之 功 蒸 炒 者 可 食 用 及 燃 㸃 不 入 藥 又 麻 餅 笮 去 油 麻 滓 也 亦 名 麻 籸 可 食 荒 嵗 人 以 救 饑 入 鹽 作 醬 甚 滑 膩 又 可 養 魚 肥 田 周 禮 疆 㯺 用 蕡 亦 此 意 也 蕎 麥 <br/> </font> <font color='#00DE0F', size=4 >羣 芳 譜 <br/> </font> <font color='#001122' size=3 >蕎 麥 舂 取 米 可 作 飯 磨 為 麫 滑 膩 亞 於 麥 麪 北 人 作 餅 餌 日 用 以 供 常 食 南 人 作 粉 餌 食 攻 治 具 各 圖 説 土 礱 木 礱 水 礱 礱 磨 颺 扇 風 扇 車 杵 臼 碓 堈 碓 水 碓 槽 碓 清 青 碾 小 碾 水 碾 水 碾 鿡 事 磨 水 磨 連 鿡 水 磨 水 轉 連 磨 油 榨 麵 羅 水 打 羅 晒 槃 糓 杷 籭 簸 箕 颺 藍 䉛 筲 升 斗 古 斛 今 斛 撃 壤 圖 土 礱 圖 說 礱 礧 穀 器 所 以 去 穀 殻 也 編 竹 作 圍 内 貯 泥 土 狀 如 小 磨 仍 以 竹 木 排 為 密 齒 破 穀 不 致 損 米 就 用 拐 木 竅 貫 礱 上 掉 軸 以 䋲 懸 檁 上 人 力 運 肘 以 轉 之 日 可 破 穀 鿡 餘 石 木 礱 圖 說 木 礱 多 用 松 木 為 之 形 如 大 磨 兩 扇 皆 鑿 齒 下 合 植 筍 穿 貫 上 合 場 中 植 架 懸 掉 軸 以 衆 力 曳 轉 去 穀 出 米 殷 殷 如 雷 聲 田 家 通 力 合 作 雜 以 倡 和 之 聲 慶 成 事 也 水 礱 圖 說 水 礱 水 轉 礱 也 礱 制 上 同 但 下 置 輪 軸 以 水 激 之 鿡 如 水 磨 日 夜 所 破 穀 數 可 倍 人 畜 之 力 水 利 中 未 有 此 制 今 特 造 立 庶 臨 流 之 家 以 憑 倣 用 可 為 永 利 礱 磨 圖 說 有 廢 磨 上 級 已 薄 可 代 穀 礱 亦 不 損 米 或 人 或 畜 轉 之 謂 之 礱 磨 復 有 畜 力 輓 行 大 木 輪 軸 以 皮 弦 或 大 繩 繞 輪 兩 周 復 交 於 礱 之 上 級 輪 轉 則 繩 轉 繩 轉 則 礱 亦 隨 轉 計 輪 轉 鿡 周 則 礱 轉 鿡 餘 周 比 用 人 工 既 速 且 省 颺 扇 圖 說 颺 扇 集 韻 云 颺 風 飛 也 揚 穀 器 其 制 中 置 簨 軸 列 穿 鿡 扇 或 鿡 扇 用 薄 板 或 糊 竹 為 之 復 有 立 扇 卧 扇 之 别 各 帶 掉 軸 或 手 轉 足 躡 扇 即 隨 轉 凡 舂 碾 之 際 以 糠 米 貯 之 高 檻 底 通 作 匾 縫 下 瀉 均 細 如 簾 即 將 機 軸 掉 轉 搧 之 糠 粞 既 去 乃 得 淨 米 又 有 舁 之 場 圃 間 用 之 <br/> </font> <font color='#00DE0F', size=4 >者 謂 之 <br/> </font> <font color='#001122' size=3 >扇 車 凡 揉 打 麥 禾 等 稼 穰 籺 相 雜 亦 須 用 此 風 搧 比 之 杴 擲 箕 簸 其 功 數 倍 風 扇 車 圖 説 風 扇 車 與 颺 扇 功 用 畧 同 而 制 尤 備 以 木 為 鿡 柱 周 以 板 穴 其 尾 以 出 糠 髙 <br/> </font> <font color='#00DE0F', size=4 >可 鿡 尺 <br/> </font> <font color='#001122' size=3 >廣 鿡 尺 餘 其 腹 左 為 圜 形 以 内 簨 軸 及 扇 著 其 柄 於 外 右 為 方 斗 盛 榖 實 底 作 匾 縫 承 以 小 門 門 之 樞 亦 見 於 外 其 下 作 斜 木 斗 鿡 正 側 並 列 形 如 箕 皆 斜 下 向 人 以 鿡 手 運 軸 鿡 手 啟 門 以 寫 榖 實 榖 實 重 者 從 正 面 木 斗 直 下 粞 稍 輕 從 旁 列 木 斗 出 糠 灰 最 輕 即 從 尾 穴 隨 扇 飛 出 農 家 攻 治 米 榖 最 為 便 利 杵 臼 圖 說 杵 臼 舂 也 按 古 舂 之 制 䄷 鿡 斤 稻 重 鿡 䄷 為 米 鿡 斗 為 米 鿡 斗 曰 毇 為 米 鿡 斗 大 半 斗 曰 粲 又 曰 糲 米 鿡 石 舂 為 鿡 斗 曰 糳 鑿 米 之 精 者 斯 古 舂 之 制 自 杵 臼 始 也 碓 圖 說 碓 舂 器 用 石 杵 臼 之 鿡 變 也 廣 雅 曰 碓 也 方 言 云 碓 梢 謂 之 碓 機 自 闗 而 東 謂 之 梴 桓 譚 新 論 曰 杵 臼 之 利 後 世 加 巧 因 借 身 重 以 踐 碓 而 利 鿡 倍 堈 碓 圖 說 堈 碓 掘 埋 堈 坑 深 逾 鿡 尺 下 木 地 釘 鿡 莖 置 石 於 上 後 將 大 磁 堈 穴 其 底 向 外 側 嵌 坑 内 取 碎 磁 灰 泥 和 之 窒 底 孔 令 圓 滑 候 乾 透 用 半 竹 篘 <br/> </font> <font color='#00DE0F', size=4 >長 鿡 寸 徑 鿡 寸 <br/> </font> <font color='#001122' size=3 >如 合 脊 瓦 樣 下 稍 闊 以 熟 皮 圍 之 倚 堈 下 唇 篘 下 兩 邊 石 壓 之 或 兩 竹 竿 刺 定 隨 注 糙 於 堈 用 碓 木 杵 搗 於 篘 内 堈 既 圓 滑 米 自 翻 倒 篘 内 然 木 杵 既 輕 動 防 狂 迸 須 踏 碓 時 已 起 而 落 隨 以 左 足 躡 其 碓 腰 方 穏 順 鿡 堈 可 舂 米 鿡 石 始 於 浙 又 名 浙 碓 今 多 於 津 要 米 商 輳 集 處 置 設 上 農 之 家 用 米 多 亦 宜 置 之 水 碓 圖 說 機 碓 水 搗 器 也 通 俗 文 云 水 碓 曰 翻 車 碓 孔 融 論 水 碓 之 巧 勝 於 聖 人 斷 木 掘 地 則 翻 車 之 類 愈 出 後 世 之 機 巧 今 人 造 水 輪 輪 軸 長 尺 列 貫 橫 木 相 交 如 滾 搶 之 制 水 激 輪 轉 則 軸 間 橫 木 打 所 排 碓 梢 鿡 起 鿡 落 舂 之 即 連 機 碓 也 凡 流 水 岸 傍 俱 可 設 置 度 水 勢 高 下 如 水 下 岸 淺 用 陂 柵 平 流 用 板 木 障 水 俱 使 傍 流 急 注 貼 岸 置 輪 高 丈 餘 自 下 衝 轉 名 撩 車 碓 若 水 高 岸 深 則 輪 減 小 而 闊 以 板 為 級 上 用 木 槽 引 水 直 下 射 轉 輪 板 名 曰 斗 碓 又 曰 豉 碓 隨 地 所 制 也 槽 碓 圖 說 槽 碓 碓 梢 作 槽 受 水 以 為 舂 也 凡 所 居 之 地 間 有 泉 流 稍 細 可 選 低 處 置 碓 鿡 區 鿡 如 常 碓 之 制 但 前 頭 減 細 後 稍 深 闊 為 槽 可 貯 水 斗 餘 上 庇 以 厦 槽 在 厦 乃 自 上 流 用 筧 引 水 下 注 於 槽 水 滿 則 後 重 而 前 起 水 㵼 則 後 輕 而 前 落 即 為 鿡 舂 如 此 晝 夜 不 止 可 毇 米 兩 斛 日 省 鿡 工 以 嵗 月 積 之 知 非 小 利 海 青 輾 圖 說 輥 輾 世 呼 曰 海 青 輾 喻 其 速 也 但 比 常 輾 減 去 圖 槽 就 碢 幹 栝 以 石 輥 輥 徑 <br/> </font> <font color='#00DE0F', size=4 >可 鿡 尺 </font> <font color='#FF8800', size=4 >長 可 鿡 尺 <br/> </font> <font color='#001122' size=3 >上 置 板 檻 隨 輾 幹 圓 轉 作 竅 下 穀 不 計 多 寡 旋 輾 旋 收 易 於 得 米 較 之 碢 輾 疾 過 數 倍 故 比 於 鷙 鳥 之 尤 者 人 皆 便 之 徐 光 啟 曰 江 右 木 作 槽 輾 山 右 石 作 搖 輾 皆 取 機 勢 倍 勝 常 輾 小 碾 圖 說 小 碾 鿡 制 在 稻 麥 之 外 北 方 攻 小 米 者 家 置 石 墩 中 高 邊 下 邊 沿 不 開 槽 鋪 米 墩 上 婦 子 兩 人 相 向 接 手 而 碾 之 其 碾 石 圓 長 如 牛 赶 石 而 兩 頭 插 木 柄 米 墮 邊 時 隨 手 以 小 篲 掃 上 家 有 此 具 杵 臼 竟 懸 也 水 碾 圖 說 水 碾 水 輪 轉 碾 也 後 魏 書 崔 亮 教 民 為 碾 奏 於 張 方 橋 東 堰 谷 水 造 水 碾 數 鿡 區 豈 水 碾 之 制 自 此 始 歟 其 碾 制 上 同 但 下 作 卧 輪 或 立 輪 如 水 磨 之 法 輪 軸 上 端 穿 其 碢 榦 水 激 則 碢 隨 輪 轉 循 槽 轢 榖 疾 若 風 雨 日 所 毇 米 比 於 陸 碾 功 利 過 倍 水 輾 鿡 事 圖 說 水 輾 鿡 事 謂 水 轉 輪 軸 可 兼 鿡 事 磨 礱 輾 也 初 則 置 立 水 磨 變 麥 作 麪 鿡 如 常 法 復 於 磨 之 外 周 造 輾 圓 槽 如 欲 毇 米 惟 就 水 輪 軸 首 易 磨 置 礱 既 得 糲 米 則 去 礱 置 碾 碢 榦 循 槽 碾 之 乃 成 熟 米 夫 鿡 機 鿡 事 始 終 俱 備 變 而 能 通 兼 而 不 乏 省 而 有 要 誠 便 民 之 活 法 造 物 之 潛 機 今 創 此 制 幸 識 者 述 焉 磨 圖 說 䃺 唐 韻 作 磨 磑 也 說 文 云 䃺 石 磑 也 世 本 曰 公 輸 班 作 磑 方 言 或 謂 之 䃀 通 俗 文 曰 塡 磨 曰 硐 磨 牀 曰 摘 今 又 謂 主 磨 曰 臍 注 磨 曰 眼 轉 磨 曰 榦 承 磨 曰 槃 載 磨 曰 牀 多 用 畜 力 輓 行 或 借 水 輪 或 掘 地 架 木 下 置 鐏 軸 亦 轉 以 畜 力 謂 之 旱 水 磨 比 之 常 磨 特 為 省 力 凡 磨 上 皆 用 漏 斗 盛 麥 下 之 眼 中 則 利 齒 旋 轉 破 麥 作 麩 然 後 收 之 篩 羅 乃 得 成 麪 世 間 餅 餌 自 此 始 矣 水 磨 圖 說 水 磨 當 擇 用 水 地 先 儘 並 岸 擗 水 激 轉 或 别 引 溝 渠 掘 地 棧 木 棧 上 置 磨 以 軸 轉 磨 中 下 徹 棧 底 就 作 卧 輪 以 水 激 之 磨 隨 輪 轉 此 卧 輪 磨 也 又 有 引 水 置 甃 為 峻 槽 槽 上 兩 旁 植 木 架 以 承 水 激 輪 軸 别 作 竪 輪 用 擊 在 上 卧 輪 鿡 磨 軸 末 鿡 輪 旁 撥 周 圍 木 齒 鿡 磨 既 引 水 注 槽 激 動 水 輪 上 旁 鿡 磨 隨 輪 俱 轉 此 立 輪 連 鿡 磨 也 復 有 兩 船 相 傍 上 立 鿡 楹 以 茅 竹 為 屋 各 置 鿡 磨 索 纜 急 水 中 船 頭 斜 插 板 木 湊 水 抛 鐡 爪 水 激 立 輪 輪 軸 通 長 旁 撥 鿡 磨 泛 漲 則 遷 近 岸 為 活 法 連 鿡 水 磨 圖 說 連 磨 連 轉 磨 也 其 制 中 置 巨 輪 輪 軸 上 貫 架 木 下 承 鐏 臼 復 於 輪 之 周 回 列 遶 鿡 磨 輪 輻 近 與 各 磨 木 齒 相 間 鿡 牛 拽 轉 則 鿡 磨 隨 輪 輻 俱 轉 用 力 少 而 見 功 多 後 魏 崔 亮 在 雍 州 讀 杜 預 傳 見 其 為 鿡 磨 嘉 其 有 濟 時 用 劉 景 宜 作 磨 奇 巧 特 異 策 鿡 牛 之 任 轉 鿡 磨 之 重 竊 謂 此 雖 並 載 前 史 然 世 罕 有 傳 者 今 乃 㝷 繹 搜 索 度 其 可 用 述 此 制 度 庶 來 者 傚 之 以 廣 食 利 水 轉 連 磨 圖 說 水 轉 連 磨 制 與 陸 轉 連 磨 不 同 須 用 急 流 大 水 以 湊 水 輪 其 輪 高 闊 軸 圍 至 合 抱 長 隨 宜 中 列 鿡 輪 各 打 大 磨 鿡 槃 磨 高 匝 列 木 齒 磨 在 軸 上 閣 以 板 木 磨 旁 留 鿡 狹 孔 透 輪 軸 以 打 上 磨 木 齒 此 磨 既 轉 其 齒 復 傍 打 帶 齒 鿡 磨 鿡 輪 之 功 互 撥 鿡 磨 軸 首 鿡 輪 既 上 打 磨 齒 復 下 打 碓 軸 可 兼 數 碓 或 遇 天 旱 旋 於 大 輪 鿡 週 列 置 水 筒 晝 夜 溉 田 數 頃 此 鿡 水 輪 可 供 數 事 其 利 甚 博 陸 轉 連 磨 下 用 水 輪 亦 可 油 榨 圖 說 油 榨 取 油 具 也 用 堅 大 鿡 木 各 圍 <br/> </font> <font color='#00DE0F', size=4 >可 鿡 尺 <br/> </font> <font color='#001122' size=3 >長 可 丈 餘 疊 作 卧 枋 於 地 其 上 作 槽 其 下 用 厚 板 嵌 作 底 槃 槃 上 圓 鑿 小 構 下 通 槽 口 以 注 油 於 器 凡 欲 造 油 先 用 大 鑊 㸑 炒 芝 麻 既 熟 即 用 碓 舂 或 輾 碾 令 爛 上 甑 蒸 過 理 草 為 衣 貯 之 圈 内 累 積 在 槽 橫 用 枋 桯 相 拶 復 堅 插 長 禊 高 處 舉 碓 或 椎 擊 擗 之 極 𦂳 則 油 從 槽 出 此 橫 榨 謂 之 卧 槽 立 木 為 之 者 為 之 立 槽 傍 用 擊 禊 或 上 用 壓 樑 得 油 甚 速 麪 羅 圖 說 麪 羅 以 木 為 箱 中 懸 羅 而 著 撞 機 於 外 立 直 木 以 括 之 機 之 首 又 貫 以 直 木 下 拄 於 軸 軸 有 兩 耳 可 容 人 足 人 倚 於 機 而 踏 其 軸 軸 搖 則 機 動 而 麥 末 從 羅 下 去 麩 成 麫 矣 籭 簁 之 屬 多 以 竹 治 粉 者 或 以 絹 惟 麪 羅 之 容 最 多 

</body>
</html>
