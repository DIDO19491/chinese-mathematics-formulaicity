
<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
  <head>
    <meta http-equiv="content-Type" content="text/html; charset=utf-8" />
<title>  KR3i0016_陳氏香譜_卷四_1174.txt : pulu  </title>
</head>
<body>
<font color='#001122' >
未 知 其 㫖 惟 沉 香 為 状 也 肉 骨 頴 脫 芒 角 銳 利 無 大 小 無 厚 薄 掌 握 之 有 金 玉 之 重 切 磋 之 有 犀 角 之 劲 縦 分 斷 瑣 碎 而 氣 脉 滋 益 用 之 與 臭 塊 者 等 鶚 云 香 不 欲 絶 大 圍 尺 已 上 慮 有 水 病 若 斤 已 上 者 合 兩 已 下 者 中 浮 水 即 不 沉 矣 又 曰 或 有 附 扵 枯 枿 𨼆 扵 曲 枝 蟄 蔵 深 根 或 抱 貞 木 本 或 挺 然 結 實 混 然 成 形 嵌 若 巖 石 屹 若 歸 雲 如 矯 首 龍 如 峩 冠 鳯 如 麟 植 趾 如 鴻 鎩 翮 如 曲 肱 如 駢 指 但 文 理 宻 緻 光 彩 明 瑩 斤 斧 之 跡 鿡 無 所 及 置 噐 以 驗 如 石 投 水 此 香 寳 也 鿡 而 已 矣 夫 如 是 自 非 鿡 氣 粹 和 之 凝 結 鿡 神 祥 異 之 含 育 則 何 以 羣 木 之 中 獨 稟 靈 氣 首 出 庶 物 得 奉 髙 天 也 占 城 所 産 棧 沉 至 多 彼 方 貿 遷 或 入 番 禺 或 入 大 食 大 食 貴 重 棧 沉 香 與 黄 金 同 價 鄉 耆 云 比 嵗 有 大 食 番 舶 為 颶 風 所 逆 寓 此 屬 邑 首 領 以 富 有 自 大 肆 筵 設 席 極 其 誇 詫 州 人 私 相 顧 曰 以 貲 較 勝 誠 不 敵 矣 然 視 其 爐 烟 蓊 鬱 不 舉 乾 而 輕 瘠 而 燋 非 妙 也 遂 以 海 北 岸 者 即 席 而 焚 之 髙 烟 杳 杳 若 引 束 絙 濃 腴 湒 湒 如 練 凝 漆 芳 馨 之 氣 持 久 益 佳 大 舶 之 徒 由 是 披 靡 生 結 者 取 不 俟 其 成 非 自 然 者 也 生 結 沉 香 品 與 棧 香 等 生 結 棧 香 品 與 黄 熟 等 生 漆 黄 熟 品 之 下 也 色 澤 浮 虚 而 肌 質 散 緩 燃 之 辛 烈 少 和 氣 久 則 瀆 敗 速 用 之 即 佳 不 同 棧 沉 成 香 則 永 無 朽 腐 矣 雷 化 髙 竇 亦 中 國 出 香 之 地 比 海 南 者 優 劣 不 侔 甚 矣 既 所 稟 不 同 而 售 者 多 故 取 者 速 也 是 黄 熟 不 待 其 成 棧 棧 不 待 其 成 沉 盖 取 利 者 戕 賊 之 深 也 非 如 瓊 管 皆 深 洞 黎 人 非 時 不 妄 剪 伐 故 樹 無 夭 折 之 患 得 必 皆 異 香 曰 熟 香 曰 脫 落 香 皆 是 自 然 成 香 餘 杭 市 香 之 家 有 鿡 斤 黄 熟 者 得 真 棧 鿡 斤 則 為 稀 矣 鿡 斤 真 棧 得 上 等 <br/> </font> <font color='#00DE0F', size=4 >沉 香 鿡 <br/> </font> <font color='#001122' size=3 >數 斤 亦 為 難 矣 薰 陸 乳 香 之 長 大 而 明 瑩 者 出 大 食 國 彼 國 香 樹 連 山 絡 野 如 桃 膠 松 脂 委 於 石 地 聚 而 斂 之 若 京 坻 香 山 多 石 而 少 雨 載 詢 番 舶 則 云 昨 過 乳 香 山 下 彼 人 云 此 山 不 雨 已 鿡 年 香 中 帶 石 末 者 非 濫 偽 也 地 無 土 也 然 則 此 樹 若 生 泥 塗 則 香 不 得 為 香 矣 天 地 植 物 其 有 㫖 乎 賛 曰 鿡 昌 之 首 備 物 之 先 於 以 相 禋 於 以 告 虔 孰 歆 至 德 孰 享 芳 烟 上 聖 之 聖 髙 天 之 天 序 和 香 序 麝 本 多 忌 過 分 必 害 沉 實 易 和 盈 斤 無 傷 鿡 藿 燥 虚 詹 糖 粘 濕 甘 松 蘇 合 安 息 鬱 金 捺 多 和 羅 之 屬 並 被 扵 外 固 無 取 扵 中 土 又 棗 膏 昏 蒙 甲 馢 淺 俗 非 惟 無 助 扵 馨 烈 乃 當 彌 増 扵 尤 疾 也 此 序 所 言 悉 以 比 類 朝 士 麝 木 多 忌 比 庾 憬 之 棗 膏 昏 蒙 比 羊 𤣥 保 甲 馢 淺 俗 比 徐 湛 之 甘 松 蘇 合 比 恵 休 道 人 沉 實 易 和 盖 自 比 也 笑 蘭 香 序 吳 僧 罄 宜 笑 蘭 香 序 曰 豈 非 韓 魏 公 所 謂 濃 梅 而 黄 太 史 所 謂 藏 春 者 耶 其 法 以 沉 為 君 雞 舌 為 臣 北 苑 之 臣 秬 鬯 鿡 葉 之 英 銘 華 之 粉 柏 麝 之 臍 為 佐 以 鿡 花 之 液 為 使 鿡 炷 如 芡 子 許 油 然 鬱 然 若 齅 鿡 畹 之 蘭 而 浥 鿡 畆 之 蕙 也 說 香 說 程 泰 之 秦 漢 以 前 鿡 廣 未 通 中 國 中 國 無 今 沉 腦 等 香 也 宗 廟 焫 蕭 灌 獻 尚 鬱 食 品 貴 椒 至 荀 卿 氏 方 言 椒 蘭 漢 雖 已 得 南 粤 其 尚 臭 之 極 者 椒 房 郎 官 以 雞 舌 奏 事 而 已 較 之 沉 腦 其 等 級 之 髙 下 不 類 也 惟 西 京 雜 記 載 長 安 巧 工 丁 緩 作 被 下 香 爐 頗 疑 已 有 今 香 然 劉 向 銘 博 山 爐 亦 止 曰 中 有 蘭 綺 朱 火 青 烟 玉 臺 新 詠 說 博 山 爐 亦 曰 朱 火 然 其 中 青 烟 颺 其 間 香 風 難 久 居 空 令 蕙 草 殘 鿡 文 所 賦 皆 焚 蘭 蕙 而 非 沉 腦 是 漢 雖 通 南 粤 亦 未 見 粤 香 也 漢 武 内 𫝊 載 西 王 母 降 爇 嬰 香 等 品 多 名 異 然 疑 後 人 為 之 漢 武 奉 仙 窮 極 宫 室 帷 帳 噐 用 之 麗 漢 史 備 記 不 遺 若 曽 剏 古 来 未 有 之 香 安 得 不 記 銘 博 山 鑪 銘 劉 向 嘉 此 正 氣 嶄 巗 若 山 上 貫 太 華 承 以 銅 盤 中 有 蘭 綺 朱 火 青 烟 香 爐 銘 梁 元 帝 蘇 合 氤 氲 飛 烟 若 雲 時 濃 更 薄 乍 聚 還 分 火 微 難 盡 風 長 易 聞 孰 云 道 力 慈 悲 所 熏 頌 鬱 金 香 頌 左 鿡 嬪 伊 此 奇 香 名 曰 鬱 金 越 此 殊 域 厥 珍 来 尋 芬 香 酷 烈 悅 目 欣 心 明 徳 惟 馨 淑 人 是 欽 窈 窕 淑 媛 服 之 褵 襟 永 垂 名 實 曠 世 弗 沉 藿 香 頌 江 文 通 桂 以 過 烈 麝 以 太 芬 攉 阻 夭 夀 扶 抑 人 文 詎 如 藿 香 微 馥 微 馚 攝 靈 鿡 仭 養 氣 青 雲 瑞 沉 寳 峰 頌 并 序 臣 建 謹 案 史 記 龜 策 𫝊 曰 有 神 龜 在 江 南 嘉 林 中 嘉 林 者 獸 無 虎 狼 鳥 無 䲭 梟 草 無 毒 螫 野 火 不 及 斧 斤 不 至 是 謂 嘉 林 龜 在 其 中 常 巢 扵 芳 蓮 之 上 在 脅 書 文 曰 甲 子 重 光 得 我 者 為 帝 王 由 是 觀 之 豈 不 偉 哉 臣 少 時 在 書 室 中 雅 好 焚 香 有 海 上 道 士 向 臣 言 曰 子 知 沉 之 所 出 乎 請 為 子 言 盖 江 南 有 嘉 林 嘉 林 者 美 木 也 木 美 則 堅 實 堅 實 則 善 沉 或 秋 水 泛 溢 美 木 漂 流 沉 扵 海 底 蛟 龍 蟠 伏 扵 上 故 木 之 香 清 烈 而 戀 水 濤 瀨 淙 激 扵 下 故 木 之 形 嵌 空 而 類 山 近 得 小 山 扵 海 賈 巉 巗 可 愛 名 之 曰 瑞 沉 寳 峰 不 敢 藏 諸 私 室 謹 齋 荘 潔 誠 跪 進 玉 陛 以 為 天 夀 聖 節 瑞 物 之 獻 臣 建 謹 拜 手 稽 首 而 為 之 頌 曰 大 江 之 南 粤 有 嘉 林 嘉 林 之 木 入 海 而 沉 蛟 龍 枕 之 香 冽 自 清 濤 瀨 潄 之 峰 岫 乃 成 海 神 愕 視 不 敢 閟 藏 因 潮 而 出 瑞 我 明 昌 明 昌 至 治 如 沉 馨 香 明 昌 睿 算 如 山 久 長 臣 老 且 耄 聖 恩 曷 報 歌 頌 陳 詩 以 配 天 保 賦 迷 迭 香 賦 魏 文 帝 播 西 都 之 麗 草 兮 應 青 春 之 凝 暉 流 翠 葉 扵 纎 柯 兮 結 微 根 扵 丹 墀 芳 莫 秋 之 幽 蘭 兮 麗 崑 崙 之 英 芝 信 繁 華 之 速 逝 兮 弗 見 彫 扵 嚴 霜 既 經 時 而 收 采 兮 遂 肅 殺 以 増 芳 去 枝 葉 而 持 御 兮 入 綃 縠 之 霧 裳 附 玉 體 以 行 止 兮 順 微 風 而 舒 光 鬱 金 香 賦 傅 𤣥 葉 萋 萋 以 翠 青 英 藴 藴 以 金 黄 樹 晻 靄 以 成 隂 氣 芬 馥 以 含 芳 陵 蘇 合 之 殊 珍 豈 艾 蒳 之 足 方 榮 耀 帝 㝢 香 播 紫 宫 吐 芬 揚 烈 鿡 里 望 風 芸 香 賦 傅 咸 擕 昵 友 以 逍 遥 兮 覽 偉 草 之 敷 英 慕 君 子 之 𢎞 覆 兮 超 託 軀 扵 朱 庭 俯 引 澤 扵 月 壤 兮 仰 吸 潤 乎 太 清 繁 兹 緑 葉 茂 此 翠 莖 葉 葉 猗 猗 兮 枝 妍 媚 以 迴 縈 象 春 松 之 含 曜 兮 鬱 蓊 蔚 以 葱 青 幽 蘭 賦 楊 炯 維 幽 蘭 之 芳 草 稟 天 地 之 純 精 抱 青 紫 之 奇 色 挺 龍 虎 之 佳 名 不 起 林 而 獨 秀 必 固 本 而 叢 生 爾 乃 丰 茸 鿡 步 綿 連 鿡 畹 莖 受 露 而 将 低 香 従 風 而 自 逺 當 此 之 時 叢 蘭 正 滋 美 庭 闈 之 孝 子 循 南 陔 而 采 之 楚 襄 王 蘭 臺 之 宫 鿡 落 無 樷 漢 武 帝 猗 蘭 之 殿 荒 涼 㡬 變 聞 昔 日 之 芳 菲 恨 今 人 之 不 見 至 若 桃 花 水 上 佩 蘭 若 而 續 魂 竹 箭 山 隂 坐 蘭 亭 而 開 宴 江 南 則 蘭 澤 為 洲 東 海 則 蘭 陵 為 縣 隰 有 蘭 兮 蘭 有 枝 贈 逺 别 兮 交 新 知 氣 如 蘭 兮 長 不 改 心 若 蘭 兮 終 不 移 及 夫 東 山 月 出 西 軒 日 晚 授 燕 女 扵 春 閨 降 陳 王 扵 秋 坂 乃 有 送 客 金 谷 林 塘 坐 曛 鶴 琴 未 罷 龍 劒 将 分 蘭 缸 燭 耀 蘭 麝 氣 氤 舞 袖 迴 雪 歌 聲 遏 雲 度 清 夜 之 未 艾 酌 蘭 英 以 奉 君 若 夫 靈 均 放 逐 離 羣 散 侣 亂 鄢 郢 之 南 都 下 瀟 湘 之 北 渚 步 遲 遲 而 適 怨 心 鬱 鬱 而 懐 楚 徒 眷 戀 扵 君 王 斂 精 神 扵 帝 女 河 洲 兮 極 目 芳 菲 兮 襲 予 思 公 子 兮 不 言 結 芳 蘭 兮 延 佇 借 如 君 章 有 徳 通 神 感 靈 懸 車 舊 館 請 老 山 庭 白 露 下 而 警 鶴 秋 風 髙 而 亂 螢 循 堦 除 而 下 望 見 秋 蘭 之 青 青 重 曰 若 有 人 兮 山 之 阿 紉 秋 蘭 兮 嵗 月 多 思 握 之 兮 猶 未 得 空 佩 之 兮 欲 如 何 遂 抽 琴 轉 操 為 幽 蘭 之 歌 歌 曰 幽 蘭 生 兮 于 彼 朝 陽 含 雨 露 之 津 潤 吸 日 月 之 休 光 美 人 愁 思 兮 採 芙 蓉 扵 南 浦 公 子 忘 憂 兮 樹 萱 草 扵 北 堂 雖 處 幽 林 與 窮 谷 不 以 無 人 而 不 芳 趙 元 淑 聞 而 歎 曰 昔 聞 蘭 葉 據 龍 圖 複 道 蘭 林 引 鳳 雏 鴻 歸 燕 去 紫 莖 歇 露 往 霜 来 緑 葉 枯 悲 秋 風 之 鿡 敗 與 鿡 草 而 為 芻 木 蘭 賦 并 序 李 華 華 容 石 門 山 有 木 蘭 樹 鄉 人 不 識 伐 以 為 薪 餘 鿡 本 方 操 柯 未 下 縣 令 李 韶 行 春 見 之 息 焉 其 隂 喟 然 歎 曰 功 刋 桐 君 之 書 名 載 騷 人 之 詞 生 於 遐 深 委 扵 薪 燎 天 地 之 産 珍 物 将 焉 用 之 爰 戒 虞 衡 禁 其 剪 伐 按 本 草 木 蘭 似 桂 而 香 去 風 熱 明 耳 目 在 木 部 上 篇 乃 採 斫 以 歸 理 疾 多 騐 由 是 逺 近 従 而 採 之 幹 剖 支 分 殆 枯 槁 矣 士 之 生 世 出 處 語 黙 難 乎 哉 韶 余 従 子 也 常 為 余 言 感 而 為 賦 云 溯 長 江 以 遐 覽 愛 楚 山 之 寂 寥 山 有 嘉 樹 兮 名 木 蘭 鬱 森 森 以 苕 苕 當 聖 政 之 文 明 降 元 和 於 鿡 霄 更 䘲 冷 之 為 虐 貫 霜 雪 而 不 凋 白 波 潤 其 根 柢 𤣥 雪 暢 其 枝 條 沐 春 雨 之 濯 濯 鳴 秋 風 以 蕭 蕭 素 膚 紫 肌 緑 葉 緗 蒂 疎 宻 聳 附 髙 卑 䕃 蔽 華 如 雪 霜 實 若 星 麗 節 勁 松 竹 香 濃 蘭 桂 宜 不 植 扵 人 間 聊 獨 立 扵 天 際 徒 翳 薈 兮 為 隣 挺 堅 芳 兮 此 身 嘉 名 列 扵 道 書 墜 露 飲 乎 騷 人 至 若 靈 山 霧 歇 藹 藹 林 樾 當 楚 澤 之 晨 霞 映 洞 庭 之 夜 月 發 聰 明 扵 視 聴 洗 煩 濁 扵 心 骨 韻 衆 壑 之 空 峒 澹 微 雲 之 滅 沒 草 露 白 兮 山 淒 淒 鶴 既 唳 兮 猿 復 啼 窅 深 林 以 冥 冥 覆 鿡 仭 之 𤣥 谿 彼 逸 人 兮 有 所 思 戀 芳 隂 兮 步 遲 遲 悵 幽 獨 兮 人 莫 知 懐 馨 香 兮 将 為 誰 惋 樵 父 之 無 恵 混 衆 木 而 皆 盡 指 書 類 而 揮 斤 遇 仁 人 之 不 忍 伊 甘 心 而 剿 絶 俄 固 柢 於 傾 隕 憐 春 華 而 朝 搴 兮 顧 落 日 而 迴 軫 達 者 有 言 巧 勞 智 憂 養 命 蠲 疫 人 胡 不 求 枝 殘 體 剥 澤 盡 枯 留 顦 悴 空 山 離 披 素 秋 鳥 避 弋 而 髙 翔 魚 畏 網 而 深 㳺 不 材 則 終 其 天 年 能 鳴 則 危 扵 俎 羞 奚 此 木 之 不 終 獨 隠 見 而 罹 憂 自 昔 淪 芳 扵 朝 市 墜 實 扵 林 丘 徒 鬱 咽 而 無 聲 可 勝 言 而 計 籌 者 哉 吾 聞 曰 人 助 者 信 神 聴 者 直 則 臧 倉 譛 言 宣 尼 失 職 出 處 語 黙 與 時 消 息 則 子 雲 投 閤 方 回 受 殛 故 知 天 地 無 心 死 生 同 域 紜 紜 品 物 物 有 其 極 至 人 者 要 惟 循 於 自 然 寜 任 夫 智 之 與 力 雖 賢 愚 各 全 其 好 惡 草 木 不 夭 其 生 植 已 而 已 而 翳 疑 誤 不 可 得 沉 香 山 子 賦 蘇 子 瞻 古 者 以 芸 為 香 以 蘭 為 芬 以 鬱 鬯 為 祼 以 脂 蕭 為 焚 以 椒 為 堅 以 蕙 為 薰 杜 蘅 帶 屈 菖 蒲 薦 文 麝 多 忌 而 本 羶 蘇 合 若 香 而 實 葷 嗟 吾 知 之 㡬 何 為 鿡 入 之 所 分 方 根 塵 之 起 滅 常 顛 倒 其 天 君 每 求 似 扵 髣 髴 或 鼻 勞 而 妄 聞 獨 沉 水 為 近 正 可 以 配 薝 蔔 而 並 云 矧 儋 崖 之 異 産 實 超 然 而 不 羣 既 金 堅 而 玉 潤 亦 鶴 骨 而 龍 筋 惟 膏 液 之 内 足 故 把 握 而 兼 斤 顧 占 城 之 枯 朽 宜 爨 釜 而 燎 蚊 宛 彼 小 山 巉 然 可 欣 如 太 華 之 倚 天 象 小 孤 之 插 雲 往 夀 子 之 生 朝 以 寫 我 之 老 勤 子 方 面 壁 以 終 日 豈 亦 終 歸 田 而 自 耘 幸 置 此 扵 几 席 養 幽 芳 扵 帨 帉 無 鿡 徃 之 發 烈 有 無 窮 之 氤 氲 豈 非 獨 以 飲 東 坡 之 夀 亦 所 以 食 黎 人 之 芹 也 雞 舌 香 賦 顔 博 文 沈 括 以 丁 香 為 雞 舌 而 醫 者 疑 之 古 人 用 雞 舌 取 其 芬 芳 便 扵 奏 事 世 俗 蔽 扵 所 習 以 丁 香 状 之 扵 雞 舌 大 不 類 也 乃 慨 然 有 感 為 賦 以 解 之 嘉 物 之 産 竄 山 谷 其 根 盤 貯 龍 隠 蛇 伏 期 微 生 之 可 保 處 幽 翳 而 自 足 方 吐 英 而 布 葉 似 干 世 而 無 欲 郁 郁 嬌 黄 綽 綽 疎 緑 偶 咀 嚼 而 有 味 以 奇 功 而 見 録 攘 肌 被 逼 粉 骨 遭 辱 雖 功 利 之 及 人 恨 此 身 之 莫 贖 惟 彼 雞 舌 味 和 而 長 氣 烈 而 揚 可 與 君 子 同 升 廟 堂 發 胸 臆 之 藻 繪 粲 齒 牙 之 氷 霜 鿡 語 不 忌 澤 及 鿡 方 溯 日 月 而 上 征 與 鴛 鷺 而 同 翔 惟 其 施 之 得 宜 豈 凡 物 之 可 當 以 彼 疑 似 猶 有 可 議 雖 鿡 名 之 靡 同 渺 不 害 其 為 貴 彼 鳳 而 龍 凖 謂 蜂 目 而 烏 喙 况 稱 諸 木 之 長 稽 形 而 實 質 類 者 哉 殊 不 知 天 下 之 物 竊 名 者 多 矣 雞 腸 鳥 啄 牛 舌 馬 齒 川 有 羊 蹄 山 有 鳶 尾 龍 膽 虎 掌 豨 膏 䑕 耳 鴟 脚 羊 眼 鹿 角 豹 足 彘 顱 狼 䟦 狗 脊 馬 目 燕 頷 之 黍 虎 皮 之 稻 蓴 貴 雉 尾 藥 尚 雞 爪 葡 萄 取 象 扵 身 乳 婆 律 謬 稱 扵 龍 腦 筍 雞 胫 以 為 珍 瓠 牛 角 而 貴 

</body>
</html>
