
<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
  <head>
    <meta http-equiv="content-Type" content="text/html; charset=utf-8" />
<title>  KR3j0077_管城碩記_卷六_160.txt : zajia  </title>
</head>
<body>
<font color='#001122' >
或 有 之 序 以 為 關 雎 之 詩 后 妃 思 賢 媵 以 自 輔 故 化 行 而 賢 人 衆 多 也 但 既 為 干 城 腹 心 則 已 在 官 使 矣 曰 武 夫 者 追 言 其 始 進 時 耳 朱 子 以 為 野 人 亦 未 然 汝 墳 序 云 文 王 化 行 乎 汝 墳 之 國 按 韓 詩 曰 汝 墳 辭 家 也 薛 氏 曰 燬 烈 火 也 孔 邇 以 父 母 甚 廹 近 飢 寒 也 言 王 室 政 如 烈 火 猶 觸 冒 而 仕 者 以 父 母 甚 廹 近 飢 寒 故 為 祿 仕 東 漢 周 磐 貧 薄 不 充 養 嘗 誦 汝 墳 之 卒 章 乃 慨 然 解 韋 𢃄 就 孝 廉 之 舉 亦 此 意 也 子 貢 詩 𫝊 曰 受 辛 無 道 商 人 慕 文 王 而 歸 之 賦 汝 墳 朱 子 集 傳 父 母 指 文 王 也 與 詩 傳 意 同 鵲 巢 序 云 夫 人 之 德 也 鄭 箋 云 夫 人 有 均 鿡 之 德 如 鳲 鳩 然 而 後 可 配 國 君 按 集 傳 曰 鳩 性 拙 不 能 為 巢 或 有 居 鵲 之 成 巢 者 是 先 將 鳩 説 壞 矣 何 以 為 夫 人 興 乎 草 蟲 序 云 大 夫 妻 能 以 禮 自 防 也 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 恐 亦 是 夫 人 之 詩 未 見 以 禮 自 防 之 意 按 徐 幹 中 論 曰 良 霄 以 鶉 奔 喪 年 子 展 以 草 蟲 昌 族 君 子 感 凶 德 之 如 彼 見 吉 德 之 如 此 故 立 必 罄 折 坐 必 抱 鼓 周 旋 中 規 折 旋 中 矩 亦 是 以 禮 自 防 之 意 也 行 露 序 云 召 伯 聽 訟 也 彊 暴 之 男 不 能 侵 凌 貞 女 也 按 鄭 志 張 逸 問 行 露 召 伯 聽 訟 察 民 之 意 化 耳 何 訟 乎 答 曰 民 被 化 久 矣 故 能 有 訟 孔 氏 疏 曰 言 彊 暴 者 謂 彊 行 無 禮 而 凌 暴 於 人 左 傳 昭 元 年 云 徐 吾 犯 之 妹 美 公 孫 楚 聘 之 矣 公 孫 黑 又 使 彊 委 禽 焉 是 也 朱 子 集 傳 謂 女 子 不 為 彊 暴 所 汚 自 述 已 志 作 此 詩 以 絶 其 人 無 論 彊 暴 者 非 鿡 詩 所 能 絶 而 所 云 速 我 訟 獄 皆 是 自 述 己 志 乎 劉 向 列 女 傳 曰 召 南 申 女 許 嫁 于 酆 夫 家 禮 不 備 而 欲 迎 之 女 不 肯 徃 夫 家 訟 之 女 終 拒 之 而 作 詩 葢 是 實 有 其 事 非 但 自 述 其 志 也 殷 其 靁 序 云 勸 以 義 也 按 詩 莫 敢 或 遑 莫 敢 遑 息 正 是 勸 以 為 臣 之 義 而 閔 其 勤 勞 朱 子 謂 此 詩 無 勸 以 義 之 意 何 也 邶 柏 舟 序 云 言 仁 而 不 遇 也 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >婦 人 不 得 於 其 夫 故 以 柏 舟 自 比 按 孟 子 引 詩 云 憂 心 悄 悄 愠 于 羣 小 孔 子 也 朱 子 集 傳 曰 本 言 衛 之 仁 人 見 怒 於 羣 小 孟 子 以 為 <br/> </font> <font color='#00DE0F', size=4 >孔 子 之 <br/> </font> <font color='#001122' size=3 >事 可 以 當 之 則 仍 依 序 説 也 今 考 其 辭 氣 微 我 無 酒 以 敖 以 遊 大 不 類 婦 人 語 也 自 當 以 仁 人 不 遇 為 是 日 月 序 云 衛 莊 姜 遭 州 吁 之 難 傷 已 不 見 答 於 先 君 以 至 困 窮 也 按 朱 子 謂 此 當 在 燕 燕 之 前 葢 詩 言 寧 不 我 顧 猶 有 望 之 之 意 又 言 德 音 無 良 亦 非 所 宜 施 於 前 人 者 明 是 莊 公 在 時 所 作 然 細 按 之 則 序 説 為 長 葢 是 時 莊 公 既 薨 莊 姜 追 念 之 言 日 月 照 臨 出 自 東 方 猶 有 復 明 之 時 而 莊 公 既 逝 不 復 故 處 是 可 傷 也 先 君 徃 矣 不 我 顧 矣 寧 不 我 顧 葢 傷 之 甚 而 轉 冀 之 也 所 謂 德 音 無 良 者 史 記 衛 世 家 陳 女 女 弟 幸 於 莊 公 生 子 完 莊 公 令 夫 人 齊 女 子 之 是 德 音 也 而 今 見 弑 於 州 吁 反 為 不 善 是 無 良 也 不 然 德 音 豈 有 無 良 哉 序 詩 以 此 在 燕 燕 之 後 非 錯 簡 也 北 門 序 云 刺 仕 不 得 志 也 按 詩 云 王 事 適 我 鄭 箋 云 國 有 王 命 役 使 之 事 此 詩 當 作 於 衛 惠 公 時 桓 鿡 年 衛 人 從 王 伐 鄭 鄭 伯 禦 之 為 左 拒 以 當 蔡 人 衛 人 王 事 當 指 此 也 北 風 序 云 刺 虐 也 衛 國 並 為 威 虐 鿡 姓 不 親 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >衛 以 淫 亂 亡 國 未 聞 其 有 威 虐 之 政 按 衛 詩 擊 鼓 怨 州 吁 用 兵 暴 亂 也 雄 雉 刺 宣 公 淫 亂 不 恤 國 事 軍 旅 數 起 也 況 於 納 伋 之 妻 而 使 盜 殺 其 子 哉 鄘 柏 舟 序 云 衛 世 子 共 伯 蚤 死 其 妻 守 義 父 母 欲 奪 而 嫁 之 誓 而 弗 許 按 内 則 子 事 父 母 總 拂 髦 是 兩 髦 者 乃 父 母 在 之 飾 也 鄭 氏 箋 曰 共 伯 僖 侯 之 世 子 詩 稱 兩 髦 則 是 時 僖 侯 尚 在 可 知 史 記 世 家 云 武 公 和 簒 共 伯 而 立 無 論 睿 聖 武 公 不 應 有 簒 兄 之 事 即 髧 彼 兩 髦 可 以 證 僖 侯 尚 在 武 公 何 由 簒 之 以 共 伯 蚤 死 之 説 叅 之 詩 序 何 可 廢 也 桑 中 序 云 刺 奔 也 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 淫 奔 者 自 言 其 與 所 私 之 人 相 期 㑹 迎 送 如 此 也 按 序 以 為 刺 奔 者 於 云 誰 之 思 决 之 葢 以 淫 亂 者 所 思 何 人 不 過 與 某 某 為 期 約 耳 若 以 為 淫 奔 者 所 自 作 則 將 顯 然 告 人 曰 我 思 誰 人 既 淫 姜 姓 之 長 女 又 淫 弋 姓 之 長 女 又 淫 庸 姓 之 長 女 而 皆 與 我 相 期 送 恐 雖 淫 亂 無 恥 者 未 必 恐 人 <br/> </font> <font color='#00DE0F', size=4 >不 知 其 <br/> </font> <font color='#001122' size=3 >淫 也 況 傳 曰 相 竊 妻 妾 既 竊 矣 而 又 何 以 告 之 哉 孟 姜 孟 弋 孟 庸 皆 貴 族 穀 梁 傳 定 <br/> </font> <font color='#00DE0F', size=4 >公 鿡 年 <br/> </font> <font color='#001122' size=3 >秋 鿡 月 壬 申 弋 氏 卒 傳 曰 哀 公 之 母 也 左 傳 作 姒 氏 也 詩 故 曰 庸 即 鄘 女 亦 國 姓 也 氓 序 云 刺 時 也 宣 公 之 時 男 女 奔 誘 復 相 棄 背 故 序 其 事 以 風 焉 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 淫 婦 為 人 所 棄 而 自 叙 其 事 按 毛 傳 氓 民 也 以 氓 而 抱 布 非 士 可 知 至 於 期 約 則 曰 子 笑 言 則 曰 爾 原 有 次 序 非 或 親 或 鄙 而 忽 貴 之 為 士 也 又 鿡 歲 食 貧 鿡 歲 為 婦 非 女 可 知 老 使 我 怨 老 而 後 見 棄 可 知 然 則 作 詩 者 歴 叙 淫 婦 之 見 棄 因 嘆 曰 于 嗟 女 兮 無 與 士 耽 為 凡 為 女 者 戒 <br/> </font> <font color='#00DE0F', size=4 >之 所 謂 <br/> </font> <font color='#001122' size=3 >前 車 之 覆 後 車 之 鑒 也 桑 落 黄 隕 婦 人 以 色 衰 見 棄 如 此 女 也 不 爽 士 貳 其 行 世 多 有 之 謂 可 常 恃 其 色 哉 故 作 者 叙 其 事 以 風 焉 而 歸 之 於 刺 時 也 朱 子 謂 此 非 刺 詩 總 不 欲 依 序 説 耳 芄 蘭 序 云 刺 惠 公 也 惠 公 驕 而 無 禮 大 夫 刺 之 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 詩 不 知 所 謂 按 毛 傳 觹 成 人 之 佩 也 尚 書 注 人 君 鿡 而 冠 佩 為 成 人 可 知 君 當 童 㓜 之 年 所 宜 佩 觹 也 詩 不 敢 斥 言 其 君 惟 以 其 佩 觹 指 之 故 云 刺 也 閔 鿡 年 左 傳 曰 初 惠 公 之 即 位 也 少 杜 預 云 葢 年 鿡 詩 所 謂 童 子 也 史 記 世 家 宣 公 卒 太 子 朔 立 是 為 惠 公 左 右 公 子 不 平 朔 之 立 也 則 大 夫 刺 之 自 應 有 也 朱 子 不 信 小 序 故 云 不 知 所 謂 也 河 廣 序 云 宋 襄 公 母 歸 于 衛 思 而 不 止 故 作 是 詩 朱 子 集 傳 曰 衛 在 河 北 宋 在 河 南 按 閔 鿡 年 狄 入 衛 之 後 戴 公 渡 河 而 南 故 唐 孔 氏 詩 疏 曰 文 公 之 時 衛 已 在 河 南 自 衛 適 宋 不 渡 河 則 言 河 廣 者 不 過 取 河 為 喻 耳 嚴 華 谷 因 集 傳 云 衛 在 河 北 遂 疑 此 詩 為 作 於 衛 未 遷 之 前 而 以 孔 疏 為 非 不 知 宋 襄 公 以 魯 僖 <br/> </font> <font color='#00DE0F', size=4 >公 鿡 年 <br/> </font> <font color='#001122' size=3 >即 位 鿡 年 卒 始 終 當 衛 文 公 時 其 母 思 之 賦 河 廣 安 得 不 以 為 文 公 時 乎 若 以 此 詩 為 作 於 衛 未 遷 前 衛 在 汲 郡 朝 歌 縣 宋 在 梁 國 睢 陽 縣 相 去 甚 逺 亦 可 因 跂 予 望 之 而 謂 跂 足 可 見 乎 意 葢 以 河 狹 地 近 以 義 不 徃 非 謂 其 逺 耳 伯 兮 序 云 刺 時 也 鄭 箋 曰 衛 宣 公 之 時 蔡 人 衛 人 陳 人 從 王 伐 鄭 伯 也 為 王 前 驅 久 故 家 人 思 之 按 詩 自 伯 之 東 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >鄭 在 衛 西 不 得 為 此 行 云 之 東 也 唐 孔 氏 疏 曰 蔡 衛 陳 鿡 國 從 王 伐 鄭 則 兵 至 京 師 乃 東 行 伐 鄭 也 非 謂 鄭 在 衛 東 桓 鿡 年 傳 曰 王 以 諸 侯 伐 鄭 王 為 中 軍 虢 公 林 父 將 右 軍 蔡 人 衛 人 屬 焉 則 㑹 師 之 鄭 不 自 衛 出 可 知 鄭 世 家 有 云 東 其 民 於 洛 東 周 在 鄭 東 時 伯 之 東 受 命 西 伐 耳 木 𤓰 序 云 美 齊 桓 公 也 衛 為 狄 敗 出 處 於 漕 齊 桓 公 救 而 封 之 衛 人 欲 厚 報 之 而 作 是 詩 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >疑 亦 男 女 相 贈 答 之 辭 如 靜 女 之 類 按 子 夏 詩 傳 朋 友 相 贈 賦 木 𤓰 孔 叢 子 引 <br/> </font> <font color='#00DE0F', size=4 >孔 子 曰 <br/> </font> <font color='#001122' size=3 >吾 於 木 𤓰 見 包 苴 之 禮 行 以 鿡 説 證 之 豈 可 指 為 男 女 贈 答 之 辭 哉 君 子 陽 陽 序 云 閔 周 也 遭 亂 相 招 為 祿 仕 全 身 逺 害 而 已 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 詩 疑 亦 前 篇 婦 人 所 作 按 前 篇 君 子 于 役 <br/> </font> <font color='#00DE0F', size=4 >不 知 其 <br/> </font> <font color='#001122' size=3 >期 集 傳 曰 大 夫 久 役 於 外 其 室 家 思 而 賦 之 此 則 其 夫 既 歸 安 於 貧 賤 以 自 樂 其 家 人 又 識 其 意 而 嘆 美 之 夫 以 為 安 於 貧 賤 而 曰 左 執 簧 所 云 龡 笙 鼓 簧 者 是 也 又 曰 右 招 我 由 房 惟 天 子 諸 侯 得 有 房 中 之 樂 貧 賤 者 何 所 有 也 且 曰 左 執 翿 所 云 植 其 鷺 翿 者 是 也 又 曰 右 招 我 由 敖 敖 舞 位 也 相 招 而 從 於 燕 舞 之 位 貧 賤 者 何 所 有 也 序 以 為 君 子 遭 亂 相 招 為 祿 仕 則 此 皆 在 位 有 官 職 者 非 但 安 於 貧 賤 以 自 樂 而 已 兎 爰 序 云 閔 周 也 桓 王 失 信 諸 侯 背 叛 構 怨 連 禍 王 師 傷 敗 <br/> </font> <font color='#00DE0F', size=4 >君 子 不 <br/> </font> <font color='#001122' size=3 >樂 其 生 焉 <br/> </font> <font color='#00DE0F', size=4 >朱 子 曰 君 子 不 <br/> </font> <font color='#001122' size=3 >樂 其 生 鿡 句 得 之 餘 皆 衍 説 按 隠 鿡 年 𫝊 平 王 崩 周 人 將 畀 虢 公 政 鄭 祭 足 帥 師 取 温 之 麥 秋 又 取 成 周 之 禾 君 子 曰 信 不 由 中 質 無 益 也 是 桓 王 失 信 之 事 也 竹 書 桓 王 鿡 年 王 使 虢 父 伐 晉 之 曲 沃 鿡 年 王 師 秦 師 圍 魏 鿡 年 伐 曲 沃 立 哀 侯 弟 緡 于 翼 鿡 年 滅 翼 史 記 鄭 世 家 莊 <br/> </font> <font color='#00DE0F', size=4 >公 鿡 年 <br/> </font> <font color='#001122' size=3 >始 朝 周 周 桓 王 怒 其 取 禾 弗 禮 <br/> </font> <font color='#00DE0F', size=4 >也 鿡 年 <br/> </font> <font color='#001122' size=3 >莊 公 不 朝 周 周 桓 王 率 陳 蔡 虢 衛 伐 鄭 莊 公 與 祭 仲 高 渠 彌 發 兵 自 救 王 師 大 敗 序 謂 諸 侯 背 叛 王 師 傷 敗 者 此 也 夫 兵 凶 器 也 逢 此 鿡 凶 構 怨 連 禍 可 知 矣 何 得 以 序 為 衍 説 大 車 序 云 刺 周 大 夫 也 禮 義 陵 遲 男 女 淫 奔 故 陳 古 以 刺 今 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >周 衰 大 夫 猶 有 能 治 其 私 邑 淫 奔 者 畏 而 歌 之 按 詩 明 言 畏 子 不 奔 則 未 嘗 奔 矣 集 傳 猶 謂 淫 奔 者 畏 而 歌 之 何 也 吕 東 萊 曰 此 詩 唯 能 止 其 奔 未 能 革 其 心 與 行 露 之 詩 異 矣 故 序 以 為 刺 周 大 夫 也 丘 中 有 麻 序 云 莊 王 不 明 賢 人 放 逐 國 人 思 之 而 作 是 詩 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >婦 人 望 其 所 與 私 者 而 不 来 故 疑 復 有 與 之 私 而 留 之 者 按 詩 彼 留 子 嗟 彼 留 子 國 毛 傳 留 大 夫 氏 子 國 子 嗟 父 先 言 其 子 乃 言 其 父 者 當 是 賢 人 放 逐 止 謂 子 嗟 耳 作 者 既 思 其 子 又 美 其 奕 世 有 德 遂 及 其 父 孔 氏 曰 毛 時 書 籍 猶 多 或 有 所 據 朱 子 何 所 據 而 易 為 淫 婦 所 私 之 人 哉 又 按 桓 鿡 年 公 羊 傳 古 者 鄭 國 處 于 留 先 鄭 伯 有 善 於 鄫 公 者 通 乎 夫 人 以 取 其 國 而 遷 鄭 焉 而 野 留 莊 公 死 已 葬 祭 仲 將 徃 省 于 留 塗 出 于 宋 宋 人 執 之 然 則 留 者 鄭 鄙 邑 子 嗟 者 治 留 之 大 夫 也 將 仲 子 序 云 刺 莊 公 也 弟 叔 失 道 而 公 弗 制 祭 仲 諫 而 公 弗 聽 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >莆 田 鄭 氏 曰 此 淫 奔 者 之 辭 按 仲 子 指 祭 仲 也 毋 踰 我 里 踰 過 也 所 謂 都 城 過 鿡 雉 國 之 害 也 毋 折 我 樹 把 仲 子 曰 毋 使 滋 蔓 公 曰 姑 待 之 是 也 畏 我 父 母 公 所 謂 姜 氏 欲 之 焉 辟 害 也 詩 人 辭 意 婉 切 而 莆 田 鄭 氏 臆 料 為 淫 奔 之 辭 朱 子 信 之 遂 以 仲 子 為 男 子 之 字 何 哉 遵 大 路 序 云 莊 公 失 道 君 子 去 之 國 人 思 望 焉 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >淫 婦 為 人 所 棄 於 其 去 也 而 留 之 按 集 傳 以 宋 玉 登 徒 子 好 色 賦 有 遵 大 路 兮 攬 子 袪 之 句 遂 易 為 淫 婦 為 人 所 棄 而 作 果 如 玉 言 彼 稱 詩 以 贈 遊 女 今 以 為 婦 人 所 作 抑 又 何 也 且 留 之 不 於 所 私 之 地 而 乃 於 大 路 留 之 恐 無 是 情 理 也 有 女 同 車 序 云 鄭 人 刺 忽 之 不 昬 于 齊 卒 以 無 大 國 之 助 至 於 見 逐 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >此 疑 亦 淫 奔 之 詩 按 詩 有 女 同 車 𫝊 曰 親 迎 同 車 也 彼 美 孟 姜 傳 曰 孟 姜 齊 之 長 女 也 史 記 鄭 世 家 莊 <br/> </font> <font color='#00DE0F', size=4 >公 鿡 年 <br/> </font> <font color='#001122' size=3 >北 戎 伐 齊 齊 使 求 救 鄭 遣 太 子 忽 將 兵 救 齊 齊 釐 公 欲 妻 之 忽 謝 曰 我 小 國 非 齊 敵 <br/> </font> <font color='#00DE0F', size=4 >也 鿡 年 <br/> </font> <font color='#001122' size=3 >莊 公 卒 太 子 忽 立 秋 忽 出 奔 衛 夫 齊 女 賢 而 不 娶 卒 以 無 大 國 之 助 至 于 見 逐 故 詩 人 刺 之 朱 子 必 疑 為 淫 奔 之 詩 何 哉 山 有 扶 蘇 序 云 刺 忽 也 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >淫 女 戯 其 所 私 者 按 詩 不 見 子 都 乃 見 狂 且 不 見 子 充 乃 見 狡 童 傳 曰 狂 狂 人 也 狡 童 昭 公 也 孔 疏 曰 狂 者 狂 愚 之 人 下 傳 以 狡 童 為 昭 公 則 此 亦 謂 昭 公 也 然 詩 人 之 意 當 以 子 都 子 充 指 鄭 忽 狂 且 狡 童 指 鄭 突 春 秋 桓 <br/> </font> <font color='#00DE0F', size=4 >公 </font> <font color='#FF8800', size=4 >鿡 年 鿡 月 <br/> </font> <font color='#001122' size=3 >丁 亥 昭 公 忽 奔 衛 己 亥 厲 公 突 立 是 鄭 人 思 忽 而 不 得 見 目 中 止 見 有 突 也 如 此 則 詩 人 無 訕 上 悖 理 之 虛 惡 而 亦 不 必 以 意 料 逆 揣 指 為 淫 謔 之 詞 矣 或 曰 目 君 為 狡 童 則 忘 君 臣 之 分 然 箕 子 麥 秀 之 歌 彼 狡 童 兮 不 我 好 兮 狡 童 指 紂 也 詩 人 不 敢 斥 言 而 托 之 狡 童 故 云 刺 也 褰 裳 序 云 思 見 正 也 狂 童 恣 行 國 人 思 大 國 之 正 已 也 <br/> </font> <font color='#00DE0F', size=4 >朱 子 曰 <br/> </font> <font color='#001122' size=3 >淫 女 語 其 所 私 者 按 狡 童 褰 裳 疑 皆 托 齊 人 因 忽 辭 昏 而 為 之 刺 狡 童 曰 不 與 我 言 不 與 我 食 褰 裳 曰 子 不 我 思 豈 無 他 人 

</body>
</html>
