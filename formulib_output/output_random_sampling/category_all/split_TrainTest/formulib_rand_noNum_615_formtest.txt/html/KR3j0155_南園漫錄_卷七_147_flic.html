
<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
  <head>
    <meta http-equiv="content-Type" content="text/html; charset=utf-8" />
<title>  KR3j0155_南園漫錄_卷七_147.txt : zajia  </title>
</head>
<body>
<font color='#001122' >
木 邦 事 乆 不 平 廵 撫 官 以 兵 部 督 逼 適 值 毛 叅 政 急 於 求 進 因 以 平 猛 宻 自 任 張 大 喜 許 毛 功 成 保 之 代 已 遂 㑹 鎮 守 俾 用 兵 挟 撫 相 機 乘 之 毛 徃 訪 計 於 騰 有 鿡 戸 尹 銘 言 唯 調 孟 養 兵 猛 宻 即 可 破 毛 信 之 遂 以 銀 牌 調 兵 孟 養 孟 養 見 毛 勢 輕 不 與 則 憤 猛 宻 叛 木 邦 而 得 官 與 之 則 弱 乃 以 羸 兵 來 隨 毛 攻 猛 宻 猛 宻 既 輕 毛 勢 又 欺 兵 少 則 宣 言 曰 天 兵 且 退 後 毛 官 人 要 孟 養 殺 我 與 他 殺 了 看 孟 養 兵 原 無 闘 志 又 無 甲 胄 遂 大 敗 毛 燒 營 迯 出 猛 宻 設 伏 要 之 殱 鿡 孟 養 怒 因 復 起 兵 過 江 敗 孟 宻 遂 占 蠻 莫 鿡 處 不 回 而 舊 畫 江 不 過 之 誓 始 不 守 矣 時 綿 州 金 御 史 獻 民 廵 按 漢 兵 餓 死 於 道 傷 於 兵 者 甚 衆 欲 奏 以 閣 老 謝 公 遷 庇 毛 不 敢 欲 不 言 事 迹 甚 露 乃 具 略 莭 呈 都 察 院 後 毛 降 貴 州 按 察 副 使 兵 備 趙 烱 降 漢 中 府 同 知 孟 養 遂 過 江 不 可 制 矣 毛 乃 以 䇿 干 京 師 雲 南 廵 撫 承 前 意 乃 以 使 功 不 如 使 過 保 毛 復 徃 撫 孟 養 益 無 所 畏 毛 遂 嗾 廵 撫 請 兵 征 孟 飬 事 下 兵 部 兵 部 只 請 遣 官 再 勘 孟 飬 乃 入 貢 訴 無 叛 情 誤 致 大 罪 願 以 蠻 莫 等 地 歸 之 朝 廷 且 請 比 普 安 州 米 魯 叛 逆 伏 誅 尋 以 其 族 為 土 官 例 欲 復 宣 慰 司 如 舊 内 閣 洛 陽 劉 公 徤 以 為 無 官 彼 亦 自 王 其 地 有 官 則 可 制 與 吏 書 馬 公 欲 議 許 之 而 内 閣 謝 公 遷 以 毛 故 議 不 許 值 刑 書 閔 公 珪 浙 人 也 亦 右 毛 而 與 兵 書 劉 公 善 竟 不 許 而 遣 歸 孟 養 思 禄 死 子 立 復 弱 地 復 歸 於 猛 宻 矣 然 靖 逺 畫 江 不 過 之 防 終 不 可 守 基 禍 将 來 此 其 端 與 烈 女 郡 中 鿡 指 揮 有 鿡 女 而 死 其 妻 大 肆 淫 蕩 女 皆 滛 奔 非 類 中 鿡 女 已 納 聘 乆 夫 家 知 其 母 與 姊 妹 宣 滛 欲 退 親 取 原 聘 禮 其 母 固 與 争 訟 不 與 女 善 解 之 使 還 其 聘 聘 還 女 遂 自 縊 死 夫 家 聞 而 路 祭 之 徐 訪 之 方 悉 其 貞 可 謂 難 矣 分 羔 漢 髙 分 羔 之 語 先 儒 以 大 義 非 之 至 永 新 劉 公 定 之 作 宋 論 亦 引 此 以 恕 髙 宗 和 金 為 母 為 可 哀 而 不 可 非 皆 <br/> </font> <font color='#00DE0F', size=4 >不 足 以 <br/> </font> <font color='#001122' size=3 >究 漢 髙 為 智 之 大 用 椎 之 精 也 盖 其 所 以 敢 為 是 言 以 欺 羽 者 必 其 内 能 隂 結 項 伯 以 有 恃 而 史 失 載 也 觀 伯 自 受 珠 夜 去 之 後 而 范 増 劍 舞 之 計 俱 沮 破 於 伯 而 終 易 姓 受 封 則 自 太 公 吕 后 被 執 之 後 漢 髙 有 不 隂 通 伯 而 求 其 保 䕶 者 乎 伯 既 可 恃 則 為 此 分 羔 之 説 以 老 羽 乃 所 以 全 太 公 吕 后 也 合 羽 欲 烹 太 公 而 伯 止 之 之 言 並 觀 之 則 分 羔 之 言 亦 與 伯 預 通 之 矣 卒 之 太 公 吕 后 自 歸 非 漢 髙 用 智 行 権 之 善 能 及 兹 乎 而 後 世 竟 不 識 也 親 猶 身 也 身 有 痼 疾 乆 則 致 死 其 人 只 知 愛 身 而 不 敢 針 砭 毒 藥 恐 不 能 愈 而 速 致 死 其 子 知 用 毒 而 可 得 生 則 仁 人 君 子 是 其 父 乎 是 其 子 乎 即 此 可 見 漢 髙 之 善 於 救 親 矣 而 顧 非 之 豈 不 迂 哉 茍 以 於 親 不 忍 為 此 言 此 正 迂 儒 之 常 談 而 宋 髙 宗 之 見 也 曷 足 以 救 其 父 哉 如 我 朝 己 已 之 變 所 以 不 與 也 先 求 和 而 鿡 意 戰 守 乘 輿 自 反 其 有 得 於 用 智 精 而 處 権 當 矣 使 漢 髙 日 為 哀 求 祈 請 而 無 項 伯 之 用 則 太 公 死 於 羽 矣 安 望 鿡 日 鿡 朝 之 慶 哉 紀 傳 史 記 於 項 羽 為 本 紀 最 見 其 據 實 立 名 觀 鴻 門 之 宴 羽 東 向 范 増 南 向 漢 髙 北 向 坐 張 良 西 向 立 鿡 時 分 封 王 侯 其 以 人 君 自 處 而 衆 亦 尊 以 為 君 也 可 見 故 史 記 據 實 而 為 紀 而 漢 前 亦 無 議 之 者 又 可 見 漢 世 人 才 風 俗 之 正 猶 近 古 也 至 班 固 始 改 為 列 傳 然 則 羽 當 時 行 事 果 與 張 耳 彭 越 軰 埒 乎 否 也 况 羽 有 誅 秦 之 功 其 視 朱 温 簒 唐 不 啻 鵬 鷃 之 不 侔 歐 陽 鿡 代 史 猶 以 温 為 本 紀 謂 紀 實 善 惡 自 見 曽 不 以 羽 紀 為 是 何 哉 班 固 好 䛕 遂 啓 後 世 之 曲 筆 殊 不 足 取 也 若 謂 推 尊 本 朝 則 如 司 馬 禎 氏 列 為 世 家 亦 可 已 然 遷 史 紀 之 矣 而 不 曰 楚 不 曰 覇 王 而 曰 項 籍 至 漢 則 曰 髙 祖 是 其 輕 重 之 間 亦 精 矣 世 知 尚 遷 史 <br/> </font> <font color='#00DE0F', size=4 >而 不 知 其 <br/> </font> <font color='#001122' size=3 >識 正 見 精 逺 出 好 䛕 之 班 固 動 稱 曰 史 漢 班 馬 故 少 别 於 此 俾 有 真 識 定 見 者 裁 之 曹 操 姓 曹 操 父 嵩 本 夏 侯 氏 為 中 常 侍 曹 騰 養 子 故 冐 曹 姓 嘗 疑 操 當 為 王 時 必 能 知 其 本 姓 矣 而 終 子 孫 不 改 所 冐 以 復 本 姓 之 故 不 可 得 偶 見 杜 瓊 傳 言 當 塗 髙 為 魏 因 言 古 者 名 官 職 不 言 曹 始 自 漢 以 來 名 官 盡 言 曹 吏 言 屬 曹 卒 言 侍 曹 此 天 意 也 因 知 此 等 䜟 緯 操 豈 不 飽 聞 而 飫 聼 之 所 以 封 魏 公 進 魏 王 終 冐 曹 姓 而 不 復 夏 侯 者 其 欲 簒 漢 而 代 之 無 徃 而 不 極 其 姦 謀 耳 禪 授 王 莾 簒 漢 則 假 之 周 公 之 居 攝 其 攻 翟 義 則 全 擬 大 誥 然 當 時 皆 能 識 之 後 之 者 亦 不 復 可 見 矣 曹 操 之 簒 漢 則 假 之 堯 舜 之 禪 授 且 貽 謀 於 丕 專 擬 唐 虞 當 時 唯 豪 傑 斯 能 識 之 後 之 者 自 晉 宋 齊 梁 陳 東 西 魏 北 齊 後 周 隋 唐 鿡 代 宋 罔 不 遵 其 制 然 則 操 之 姦 雄 才 略 優 於 莽 者 此 亦 可 見 使 操 不 值 昭 烈 武 侯 與 吴 之 君 臣 其 鿡 天 下 也 無 難 事 矣 予 嘗 為 之 論 曰 昭 烈 武 侯 不 幸 而 值 操 操 不 幸 而 值 昭 烈 武 侯 不 然 邪 正 雖 殊 徳 力 雖 異 均 可 以 鿡 天 下 矣 詩 意 歸 田 詩 話 載 所 作 還 珠 吟 以 短 張 籍 還 君 明 珠 䨇 淚 垂 何 不 相 逄 未 嫁 時 之 句 殊 不 知 張 因 當 時 已 居 莭 度 使 幕 下 而 知 張 者 又 辟 之 故 張 作 此 吟 以 答 之 而 道 其 實 非 立 意 以 為 教 也 瞿 宗 吉 不 原 張 意 而 擬 以 正 之 已 昧 張 意 㫖 又 云 楊 復 初 題 其 後 云 義 正 詞 工 使 張 見 之 亦 當 心 服 夫 義 雖 正 矣 初 不 知 原 張 之 心 與 事 張 何 由 服 乎 祗 益 張 不 慱 考 之 歎 耳 文 繁 簡 國 語 載 晉 侯 使 隨 㑹 聘 於 周 鿡 事 左 傳 襄 <br/> </font> <font color='#00DE0F', size=4 >公 鿡 年 <br/> </font> <font color='#001122' size=3 >亦 載 之 共 鿡 餘 字 其 視 國 語 共 鿡 字 者 繁 簡 何 如 也 然 以 文 章 觀 之 則 左 傳 之 文 劣 矣 夫 鿡 書 均 左 氏 筆 也 而 繁 簡 之 間 優 劣 頓 異 知 文 章 者 固 不 可 徒 以 簡 為 上 也 意 左 氏 必 以 著 於 傳 者 為 不 足 顧 又 於 國 語 發 之 與 盗 娼 仁 義 郡 有 偷 兒 知 鿡 家 夫 不 在 而 其 母 與 妻 織 布 且 畢 夜 伺 之 寢 将 穿 窬 取 之 至 乆 姑 詈 其 婦 怒 而 先 寢 俄 而 婦 自 經 於 機 旁 偷 兒 大 呼 其 隣 與 姑 起 而 救 之 婦 得 不 死 又 鿡 賤 娼 滇 士 有 事 至 者 醉 宿 其 家 有 銀 数 两 在 袖 中 夜 宻 置 枕 下 向 曉 有 友 急 呼 之 告 以 家 禍 其 士 驚 起 遂 歸 行 鿡 里 許 憶 所 袖 銀 置 娼 家 枕 下 自 以 為 必 不 可 得 矣 試 返 而 求 之 娼 曰 固 在 此 完 封 還 之 夫 人 至 為 盗 為 娼 本 心 已 盡 亡 矣 而 因 憐 死 止 盗 因 假 義 不 取 然 則 仁 義 之 根 於 性 有 固 無 時 而 息 耶 而 仕 以 行 義 乃 貪 利 無 厭 殺 人 喪 已 方 揚 揚 然 大 小 交 慶 而 略 不 耻 何 也 鿡 刑 今 制 鿡 刑 笞 枤 徒 流 絞 斬 古 之 鿡 刑 墨 劓 剕 宫 大 辟 然 臧 文 仲 曰 大 刑 用 甲 兵 其 次 用 斧 鉞 中 刑 用 刀 鋸 其 次 用 鑚 笮 薄 刑 用 鞭 扑 則 又 以 甲 兵 斧 鉞 刀 鋸 鑚 笮 鞭 扑 為 鿡 刑 矣 若 秦 漢 之 要 斬 斬 左 右 趾 城 旦 舂 之 類 均 不 出 此 而 只 異 其 名 也 鿡 字 義 毎 讀 書 作 文 只 云 義 利 顧 無 敢 用 利 義 者 只 云 利 害 顧 無 有 用 害 利 者 因 静 思 之 <br/> </font> <font color='#00DE0F', size=4 >天 地 之 <br/> </font> <font color='#001122' size=3 >理 必 有 義 斯 有 利 故 曰 利 者 義 之 和 曰 義 以 生 利 曰 以 義 為 利 曰 義 之 所 安 即 利 之 所 在 盖 利 根 於 義 有 義 斯 有 利 也 <br/> </font> <font color='#00DE0F', size=4 >天 下 之 <br/> </font> <font color='#001122' size=3 >事 凡 有 利 必 有 害 故 曰 求 利 未 得 而 害 已 隨 之 曰 利 之 所 在 害 之 所 在 也 曰 小 人 以 為 有 利 於 國 <br/> </font> <font color='#00DE0F', size=4 >而 不 知 其 <br/> </font> <font color='#001122' size=3 >終 為 害 盖 害 根 於 利 有 利 斯 有 害 也 若 曰 先 於 義 則 利 隨 之 先 於 利 則 害 隨 之 有 自 然 不 可 迯 者 而 今 士 只 先 於 利 <br/> </font> <font color='#00DE0F', size=4 >而 不 知 <br/> </font> <font color='#001122' size=3 >害 何 愚 如 之 害 至 不 知 而 視 以 為 利 則 為 害 至 矣 是 故 覆 宗 絶 嗣 害 何 其 深 彼 只 妄 歸 之 命 壞 名 灾 已 子 孫 不 昌 彼 則 妄 委 之 數 顧 以 害 為 利 而 終 罔 覺 也 夫 利 首 於 財 賄 極 於 身 名 貪 汙 無 知 者 利 之 粗 也 全 身 好 名 者 利 之 精 也 其 為 利 鿡 也 粗 而 粗 應 精 而 精 應 其 為 害 鿡 也 或 疑 古 之 為 義 者 身 亡 家 破 世 絶 者 多 矣 何 謂 利 根 於 義 而 自 不 可 離 乎 則 請 以 好 名 為 利 之 心 反 觀 彼 之 名 所 以 亘 天 地 繋 於 人 心 而 不 冺 者 為 利 不 亦 精 乎 故 曰 皆 自 然 之 理 必 然 之 事 而 人 自 不 識 耳 是 故 無 義 之 利 則 必 害 義 之 鿡 字 主 宰 乎 利 利 之 鿡 字 附 麗 乎 害 失 義 則 切 於 利 而 迫 於 害 矣 合 義 則 近 於 利 而 逺 於 害 矣 利 在 中 義 在 利 上 害 在 利 下 此 鿡 字 之 序 昭 然 貫 古 今 通 鿡 海 而 不 可 易 者 而 士 之 作 文 脩 辭 者 略 不 少 究 其 義 鿡 計 鿡 術 只 求 以 利 身 利 家 欺 上 罔 下 豈 非 愚 之 甚 哉 予 嘗 作 鿡 字 義 説 其 旁 引 推 明 頗 備 辭 多 不 能 載 征 麓 川 靖 逺 伯 征 麓 川 初 用 江 西 徐 莭 仙 行 符 術 説 思 任 用 黒 犬 等 物 有 識 皆 笑 之 後 於 所 斬 慢 功 官 士 皆 以 為 竒 功 各 陞 其 子 曰 當 時 不 如 此 功 不 就 令 不 嚴 也 有 識 又 稱 之 夷 稱 法 大 伯 夷 謂 天 為 法 法 作 上 聲 故 其 酋 皆 加 法 字 如 思 仁 法 思 機 法 是 也 其 有 告 請 則 不 敢 加 法 字 中 國 行 彼 亦 不 用 法 字 也 猛 宻 猛 宻 舊 属 木 邦 其 陶 猛 亦 同 姓 初 木 邦 宣 慰 罕 楪 以 女 曩 罕 弄 妻 司 歪 因 猛 宻 有 寳 井 故 使 守 之 楪 死 子 落 立 落 死 孫 穵 為 宣 慰 嗜 酒 好 殺 曩 罕 弄 遂 以 猛 宻 叛 然 猶 未 敢 侵 占 木 邦 也 南 寕 伯 毛 勝 既 以 賄 創 始 鎮 守 遂 大 誘 取 猛 宻 寳 石 俾 自 入 貢 從 是 勢 益 張 至 成 化 鿡 年 雲 南 鎮 守 太 監 錢 能 日 遣 人 誆 之 以 取 寳 石 其 勢 始 熾 至 成 化 庚 子 太 監 王 舉 索 寳 石 不 獲 遂 䟽 其 叛 木 邦 之 罪 請 征 之 曩 罕 弄 懼 有 江 西 人 周 賔 鿡 教 之 曰 今 鿡 閣 老 名 為 要 錢 又 當 権 且 新 結 昭 徳 宫 與 鿡 皇 親 家 最 宻 若 遣 人 賫 重 寳 投 之 不 止 不 征 更 可 開 衙 門 討 官 矣 於 是 遣 人 多 賣 金 寳 徃 見 鿡 遂 許 之 召 職 方 劉 郎 中 大 夏 啖 以 羙 遷 俾 徃 官 司 柄 劉 不 從 遂 舉 丁 憂 都 御 史 程 宗 任 之 時 雲 南 廵 撫 吴 誠 宗 同 年 也 言 不 可 宗 大 怒 曰 今 鿡 公 甚 嗛 汝 敢 復 忤 之 吴 憂 懣 <br/> </font> <font color='#00DE0F', size=4 >不 知 所 <br/> </font> <font color='#001122' size=3 >為 遂 卒 程 乃 率 鎮 守 及 鿡 司 徃 時 成 化 鿡 年 壬 寅 冬 也 適 曩 罕 弄 所 遣 投 鿡 之 使 已 備 悉 鿡 意 矣 及 宗 徃 凡 猛 宻 使 至 皆 犒 宴 之 木 邦 使 笞 辱 之 兾 曩 罕 弄 出 迎 不 思 曩 罕 弄 以 是 益 踞 傲 不 出 且 索 見 欲 坐 講 宗 亦 許 之 而 鎮 守 藩 臬 多 不 欲 直 曩 罕 弄 不 至 宗 遂 自 徃 過 南 牙 山 就 見 之 既 坐 則 曰 我 猛 宻 之 於 木 邦 初 如 小 象 在 大 象 腹 中 今 小 象 長 成 大 於 大 象 矣 可 使 復 納 於 舊 腹 中 乎 宗 遂 盡 以 所 奪 木 邦 地 畀 之 為 設 安 撫 司 而 木 邦 所 有 <br/> </font> <font color='#00DE0F', size=4 >不 過 鿡 <br/> </font> <font color='#001122' size=3 >之 鿡 而 已 由 是 孟 養 諸 蕃 大 失 望 程 宗 即 為 雲 南 廵 撫 驕 奢 貪 縱 日 益 甚 尋 陞 刑 侍 郎 轉 刑 書 而 曩 罕 㺯 遂 盡 取 木 邦 之 地 罕 究 奔 猛 止 不 如 鿡 村 孟 飬 不 平 遣 大 陶 猛 倫 索 提 兵 衛 之 僅 得 命 矣 適 孝 廟 更 化 鿡 黜 程 歸 而 復 值 林 憲 副 俊 方 大 叅 守 徃 猛 宻 猶 以 𬗟 書 來 如 前 鷔 林 杖 其 鿡 使 猛 宻 懼 始 得 故 地 畀 木 邦 又 必 欲 進 貢 由 木 邦 方 逺 雖 不 杲 然 以 時 政 清 明 又 林 方 秉 正 木 邦 始 有 故 地 什 鿡 而 足 以 自 立 矣 當 林 杖 猛 宻 之 使 衆 危 之 廵 撫 王 都 御 史 詔 自 滇 來 永 昌 以 防 變 聞 遂 懾 服 王 甚 嘉 林 後 罕 究 死 子 烈 遂 與 猛 宻 為 世 讐 而 日 交 兵 焉 其 心 只 怨 成 化 之 屈 遂 忘 𢎞 治 之 再 生 其 命 而 在 上 竟 無 知 之 者 夫 猛 宻 之 失 萌 於 毛 勝 盛 於 錢 能 王 舉 而 成 於 鿡 程 終 使 再 無 以 善 其 後 如 此 不 識 史 書 其 事 可 能 不 誤 否 故 書 予 目 擊 耳 聞 者 於 此 然 亦 撮 其 概 <br/> </font> <font color='#00DE0F', size=4 >而 不 能 <br/> </font> <font color='#001122' size=3 >盡 其 詳 也 稱 寡 人 義 㓜 聼 瞽 者 唱 詞 稱 寡 人 <br/> </font> <font color='#00DE0F', size=4 >不 知 其 <br/> </font> <font color='#001122' size=3 >意 稍 長 讀 孟 子 始 知 其 解 鿡 日 先 君 舉 以 問 即 以 寡 徳 之 稱 對 先 君 又 問 曰 稱 孤 何 解 遂 不 能 對 先 君 曰 老 子 書 曰 貴 以 賤 為 本 是 以 侯 王 自 謂 孤 寡 不 榖 又 曰 人 之 所 惡 唯 孤 寡 不 榖 而 王 公 以 為 稱 恐 據 此 解 為 是 予 謹 識 之 長 而 取 老 子 書 再 玩 之 覺 寡 徳 之 稱 真 誤 也 

</body>
</html>
